<!DOCTYPE html>
<html lang="zh-CN" dir="ltr">
  <head>
    <meta charset="utf-8">
    <meta name="viewport" content="width=device-width,initial-scale=1">
    <title>冰鉴 | 玄学宝典</title>
    
    <meta name="generator" content="VitePress v1.4.5">
    <link rel="preload stylesheet" href="/assets/style.CqM51bXu.css" as="style">
    <script type="module" src="/assets/chunks/metadata.39e8f1a8.js"></script>
    <script type="module" src="/assets/app.mNyhB9jL.js"></script>
    <link rel="preload" href="/assets/inter-roman-latin.Di8DUHzh.woff2" as="font" type="font/woff2" crossorigin="">
    <link rel="modulepreload" href="/assets/chunks/theme.CZzSbOCm.js">
    <link rel="modulepreload" href="/assets/chunks/framework.BMFc6z2H.js">
    <link rel="modulepreload" href="/assets/相_冰鉴.md.d6uGhAW3.lean.js">
    <link rel="icon" href="/favicon.ico">
    <meta name="msapplication-TileColor" content="#da532c">
    <meta name="theme-color" content="#5f67ee">
    <meta name="author" content="viptv-work">
    <meta name="copyright" content="viptv-work">
    <meta name="robots" content="index, follow">
    <meta name="evisit-after" content="1 day">
    <meta name="format-detection" content="telephone=no">
    <meta name="description" content="中华传统五术书籍传世经典著作">
    <meta name="og:type" content="website">
    <meta name="og:locale" content="zh-CN">
    <meta name="og:site_name" content="玄学宝典">
    <meta name="og:image" content="/logo.svg">
    <meta name="og:description" content="中华传统五术书籍传世经典著作">
    <meta name="twitter:card" content="summary_large_image">
    <meta name="twitter:site" content="@viptv_work">
    <meta name="twitter:title" content="玄学宝典">
    <meta name="twitter:description" content="中华传统五术书籍传世经典著作">
    <meta name="twitter:image" content="/logo.svg">
    <script id="check-dark-mode">(()=>{const e=localStorage.getItem("vitepress-theme-appearance")||"auto",a=window.matchMedia("(prefers-color-scheme: dark)").matches;(!e||e==="auto"?a:e==="dark")&&document.documentElement.classList.add("dark")})();</script>
    <script id="check-mac-os">document.documentElement.classList.toggle("mac",/Mac|iPhone|iPod|iPad/i.test(navigator.platform));</script>
  </head>
  <body>
    <div id="app"><div class="Layout" data-v-a66685a4><!--[--><!--]--><!--[--><span tabindex="-1" data-v-fcbcc4e5></span><a href="#VPContent" class="VPSkipLink visually-hidden" data-v-fcbcc4e5> Skip to content </a><!--]--><!----><header class="VPNav" data-v-a66685a4 data-v-5d5b6e11><div class="VPNavBar" data-v-5d5b6e11 data-v-c0ca57de><div class="wrapper" data-v-c0ca57de><div class="container" data-v-c0ca57de><div class="title" data-v-c0ca57de><div class="VPNavBarTitle has-sidebar" data-v-c0ca57de data-v-b6f8bde2><a class="title" href="/" data-v-b6f8bde2><!--[--><!--]--><!--[--><img class="VPImage logo" src="/logo.svg" width="24" height="24" alt data-v-f329548f><!--]--><span data-v-b6f8bde2>玄学宝典</span><!--[--><!--]--></a></div></div><div class="content" data-v-c0ca57de><div class="content-body" data-v-c0ca57de><!--[--><!--]--><div class="VPNavBarSearch search" data-v-c0ca57de><!----></div><nav aria-labelledby="main-nav-aria-label" class="VPNavBarMenu menu" data-v-c0ca57de data-v-2f21c3e2><span id="main-nav-aria-label" class="visually-hidden" data-v-2f21c3e2> Main Navigation </span><!--[--><!--[--><a class="VPLink link VPNavBarMenuLink" href="/%E5%B1%B1/%E5%8D%9A%E5%B1%B1%E7%AF%87" tabindex="0" data-v-2f21c3e2 data-v-6704a031><!--[--><span data-v-6704a031>山</span><!--]--></a><!--]--><!--[--><a class="VPLink link VPNavBarMenuLink" href="/%E5%8C%BB/%E5%85%AB%E6%AE%B5%E9%94%A6" tabindex="0" data-v-2f21c3e2 data-v-6704a031><!--[--><span data-v-6704a031>医</span><!--]--></a><!--]--><!--[--><a class="VPLink link VPNavBarMenuLink" href="/%E5%91%BD/%E7%94%9F%E8%BE%B0%E5%85%AB%E5%AD%97" tabindex="0" data-v-2f21c3e2 data-v-6704a031><!--[--><span data-v-6704a031>命</span><!--]--></a><!--]--><!--[--><a class="VPLink link VPNavBarMenuLink active" href="/%E7%9B%B8/%E5%86%B0%E9%89%B4" tabindex="0" data-v-2f21c3e2 data-v-6704a031><!--[--><span data-v-6704a031>相</span><!--]--></a><!--]--><!--[--><a class="VPLink link VPNavBarMenuLink" href="/%E5%8D%9C/%E6%AF%95%E6%B3%95%E8%B5%8B" tabindex="0" data-v-2f21c3e2 data-v-6704a031><!--[--><span data-v-6704a031>卜</span><!--]--></a><!--]--><!--[--><a class="VPLink link VPNavBarMenuLink" href="/%E7%81%B5%E5%AE%A0/%E5%AE%A0%E7%89%A9%E7%AF%87" tabindex="0" data-v-2f21c3e2 data-v-6704a031><!--[--><span data-v-6704a031>灵宠</span><!--]--></a><!--]--><!--[--><a class="VPLink link VPNavBarMenuLink" href="/%E7%9B%B8%E5%85%B3%E7%BB%8F%E5%85%B8/%E9%81%93%E5%BE%B7%E7%BB%8F" tabindex="0" data-v-2f21c3e2 data-v-6704a031><!--[--><span data-v-6704a031>相关经典</span><!--]--></a><!--]--><!--]--></nav><!----><div class="VPNavBarAppearance appearance" data-v-c0ca57de data-v-b8b65361><button class="VPSwitch VPSwitchAppearance" type="button" role="switch" title aria-checked="false" data-v-b8b65361 data-v-28f3c3e1 data-v-90e6f109><span class="check" data-v-90e6f109><span class="icon" data-v-90e6f109><!--[--><span class="vpi-sun sun" data-v-28f3c3e1></span><span class="vpi-moon moon" data-v-28f3c3e1></span><!--]--></span></span></button></div><div class="VPSocialLinks VPNavBarSocialLinks social-links" data-v-c0ca57de data-v-3dbac0a5 data-v-1a6f995b><!--[--><a class="VPSocialLink no-icon" href="https://github.com/viptv-work" aria-label="Github" target="_blank" rel="noopener" data-v-1a6f995b data-v-7c729a9c><i class="fab fa-github fa-lg" alt="Github"></i></a><a class="VPSocialLink no-icon" href="mailto:viptvx@gmail.com" aria-label="Gmail" target="_blank" rel="noopener" data-v-1a6f995b data-v-7c729a9c><i class="fas fa-envelope fa-lg" alt="Gmail"></i></a><a class="VPSocialLink no-icon" href="https://t.me/viptv.work" aria-label="Telegram" target="_blank" rel="noopener" data-v-1a6f995b data-v-7c729a9c><i class="fab fa-telegram fa-lg" alt="Telegram"></i></a><a class="VPSocialLink no-icon" href="https://www.viptv.work/about/donate.html" aria-label="VIPTV Sponsors" target="_blank" rel="noopener" data-v-1a6f995b data-v-7c729a9c><i class="fas fa-heart fa-lg" style="color: #EA4AAA;" alt="Github Sponsors"></i></a><!--]--></div><div class="VPFlyout VPNavBarExtra extra" data-v-c0ca57de data-v-a30de838 data-v-d361715a><button type="button" class="button" aria-haspopup="true" aria-expanded="false" aria-label="extra navigation" data-v-d361715a><span class="vpi-more-horizontal icon" data-v-d361715a></span></button><div class="menu" data-v-d361715a><div class="VPMenu" data-v-d361715a data-v-762467e6><!----><!--[--><!--[--><!----><div class="group" data-v-a30de838><div class="item appearance" data-v-a30de838><p class="label" data-v-a30de838>主题模式</p><div class="appearance-action" data-v-a30de838><button class="VPSwitch VPSwitchAppearance" type="button" role="switch" title aria-checked="false" data-v-a30de838 data-v-28f3c3e1 data-v-90e6f109><span class="check" data-v-90e6f109><span class="icon" data-v-90e6f109><!--[--><span class="vpi-sun sun" data-v-28f3c3e1></span><span class="vpi-moon moon" data-v-28f3c3e1></span><!--]--></span></span></button></div></div></div><div class="group" data-v-a30de838><div class="item social-links" data-v-a30de838><div class="VPSocialLinks social-links-list" data-v-a30de838 data-v-1a6f995b><!--[--><a class="VPSocialLink no-icon" href="https://github.com/viptv-work" aria-label="Github" target="_blank" rel="noopener" data-v-1a6f995b data-v-7c729a9c><i class="fab fa-github fa-lg" alt="Github"></i></a><a class="VPSocialLink no-icon" href="mailto:viptvx@gmail.com" aria-label="Gmail" target="_blank" rel="noopener" data-v-1a6f995b data-v-7c729a9c><i class="fas fa-envelope fa-lg" alt="Gmail"></i></a><a class="VPSocialLink no-icon" href="https://t.me/viptv.work" aria-label="Telegram" target="_blank" rel="noopener" data-v-1a6f995b data-v-7c729a9c><i class="fab fa-telegram fa-lg" alt="Telegram"></i></a><a class="VPSocialLink no-icon" href="https://www.viptv.work/about/donate.html" aria-label="VIPTV Sponsors" target="_blank" rel="noopener" data-v-1a6f995b data-v-7c729a9c><i class="fas fa-heart fa-lg" style="color: #EA4AAA;" alt="Github Sponsors"></i></a><!--]--></div></div></div><!--]--><!--]--></div></div></div><!--[--><!--]--><button type="button" class="VPNavBarHamburger hamburger" aria-label="mobile navigation" aria-expanded="false" aria-controls="VPNavScreen" data-v-c0ca57de data-v-bdae3ec6><span class="container" data-v-bdae3ec6><span class="top" data-v-bdae3ec6></span><span class="middle" data-v-bdae3ec6></span><span class="bottom" data-v-bdae3ec6></span></span></button></div></div></div></div><div class="divider" data-v-c0ca57de><div class="divider-line" data-v-c0ca57de></div></div></div><!----></header><div class="VPLocalNav has-sidebar empty" data-v-a66685a4 data-v-e5275bab><div class="container" data-v-e5275bab><button class="menu" aria-expanded="false" aria-controls="VPSidebarNav" data-v-e5275bab><span class="vpi-align-left menu-icon" data-v-e5275bab></span><span class="menu-text" data-v-e5275bab>文章</span></button><div class="VPLocalNavOutlineDropdown" style="--vp-vh:0px;" data-v-e5275bab data-v-1e01e433><button data-v-1e01e433>返回顶部</button><!----></div></div></div><aside class="VPSidebar" data-v-a66685a4 data-v-9fe1a170><div class="curtain" data-v-9fe1a170></div><nav class="nav" id="VPSidebarNav" aria-labelledby="sidebar-aria-label" tabindex="-1" data-v-9fe1a170><span class="visually-hidden" id="sidebar-aria-label" data-v-9fe1a170> Sidebar Navigation </span><!--[--><!--]--><!--[--><div class="no-transition group" data-v-d58aefb7><section class="VPSidebarItem level-0 has-active" data-v-d58aefb7 data-v-af6b2e98><!----><div class="items" data-v-af6b2e98><!--[--><div class="VPSidebarItem level-1 is-link" data-v-af6b2e98 data-v-af6b2e98><div class="item" data-v-af6b2e98><div class="indicator" data-v-af6b2e98></div><a class="VPLink link link" href="/%E7%9B%B8/%E5%86%B0%E9%89%B4" data-v-af6b2e98><!--[--><p class="text" data-v-af6b2e98>冰鉴</p><!--]--></a><!----></div><!----></div><div class="VPSidebarItem level-1 is-link" data-v-af6b2e98 data-v-af6b2e98><div class="item" data-v-af6b2e98><div class="indicator" data-v-af6b2e98></div><a class="VPLink link link" href="/%E7%9B%B8/%E5%85%AC%E7%AC%83%E7%9B%B8%E6%B3%95" data-v-af6b2e98><!--[--><p class="text" data-v-af6b2e98>公笃相法</p><!--]--></a><!----></div><!----></div><div class="VPSidebarItem level-1 is-link" data-v-af6b2e98 data-v-af6b2e98><div class="item" data-v-af6b2e98><div class="indicator" data-v-af6b2e98></div><a class="VPLink link link" href="/%E7%9B%B8/%E6%9F%B3%E5%BA%84%E7%A5%9E%E7%9B%B8" data-v-af6b2e98><!--[--><p class="text" data-v-af6b2e98>柳庄神相</p><!--]--></a><!----></div><!----></div><div class="VPSidebarItem level-1 is-link" data-v-af6b2e98 data-v-af6b2e98><div class="item" data-v-af6b2e98><div class="indicator" data-v-af6b2e98></div><a class="VPLink link link" href="/%E7%9B%B8/%E8%A7%82%E4%BA%BA%E4%BA%8E%E5%BE%AE" data-v-af6b2e98><!--[--><p class="text" data-v-af6b2e98>观人于微</p><!--]--></a><!----></div><!----></div><div class="VPSidebarItem level-1 is-link" data-v-af6b2e98 data-v-af6b2e98><div class="item" data-v-af6b2e98><div class="indicator" data-v-af6b2e98></div><a class="VPLink link link" href="/%E7%9B%B8/%E9%BA%BB%E8%A1%A3%E7%A5%9E%E7%9B%B8" data-v-af6b2e98><!--[--><p class="text" data-v-af6b2e98>麻衣神相</p><!--]--></a><!----></div><!----></div><div class="VPSidebarItem level-1 is-link" data-v-af6b2e98 data-v-af6b2e98><div class="item" data-v-af6b2e98><div class="indicator" data-v-af6b2e98></div><a class="VPLink link link" href="/%E7%9B%B8/%E7%A5%9E%E7%9B%B8%E9%87%91%E8%BE%83%E5%89%AA" data-v-af6b2e98><!--[--><p class="text" data-v-af6b2e98>神相金较剪</p><!--]--></a><!----></div><!----></div><div class="VPSidebarItem level-1 is-link" data-v-af6b2e98 data-v-af6b2e98><div class="item" data-v-af6b2e98><div class="indicator" data-v-af6b2e98></div><a class="VPLink link link" href="/%E7%9B%B8/%E7%A5%9E%E7%9B%B8%E5%85%A8%E7%BC%96" data-v-af6b2e98><!--[--><p class="text" data-v-af6b2e98>神相全编</p><!--]--></a><!----></div><!----></div><div class="VPSidebarItem level-1 is-link" data-v-af6b2e98 data-v-af6b2e98><div class="item" data-v-af6b2e98><div class="indicator" data-v-af6b2e98></div><a class="VPLink link link" href="/%E7%9B%B8/%E7%A5%9E%E7%9B%B8%E9%93%81%E5%85%B3%E5%88%80" data-v-af6b2e98><!--[--><p class="text" data-v-af6b2e98>神相铁关刀</p><!--]--></a><!----></div><!----></div><div class="VPSidebarItem level-1 is-link" data-v-af6b2e98 data-v-af6b2e98><div class="item" data-v-af6b2e98><div class="indicator" data-v-af6b2e98></div><a class="VPLink link link" href="/%E7%9B%B8/%E5%A4%AA%E6%B8%85%E7%A5%9E%E9%89%B4" data-v-af6b2e98><!--[--><p class="text" data-v-af6b2e98>太清神鉴</p><!--]--></a><!----></div><!----></div><!--]--></div></section></div><!--]--><!--[--><!--]--></nav></aside><div class="VPContent has-sidebar" id="VPContent" data-v-a66685a4 data-v-93049432><div class="VPDoc has-sidebar has-aside" data-v-93049432 data-v-c00a6515><!--[--><!--]--><div class="container" data-v-c00a6515><div class="aside" data-v-c00a6515><div class="aside-curtain" data-v-c00a6515></div><div class="aside-container" data-v-c00a6515><div class="aside-content" data-v-c00a6515><div class="VPDocAside" data-v-c00a6515 data-v-70a3c13e><!--[--><!--]--><!--[--><!--[--><!--[--><!--[--><div class="share-link-container" data-v-2b95c87a><button class="share-link-button" data-v-2b95c87a><span data-v-2b95c87a><i class="fas fa-share-alt" data-v-2b95c87a></i> 分享此页面</span></button></div><!--]--><!--]--><!--]--><!--]--><nav aria-labelledby="doc-outline-aria-label" class="VPDocAsideOutline" data-v-70a3c13e data-v-72cc2b37><div class="content" data-v-72cc2b37><div class="outline-marker" data-v-72cc2b37></div><div aria-level="2" class="outline-title" id="doc-outline-aria-label" role="heading" data-v-72cc2b37>本页目录</div><ul class="VPDocOutlineItem root" data-v-72cc2b37 data-v-238439ab><!--[--><!--]--></ul></div></nav><!--[--><!--]--><div class="spacer" data-v-70a3c13e></div><!--[--><!--]--><!----><!--[--><!--]--><!--[--><!--]--></div></div></div></div><div class="content" data-v-c00a6515><div class="content-container" data-v-c00a6515><!--[--><!--]--><main class="main" data-v-c00a6515><div style="position:relative;" class="vp-doc _%E7%9B%B8_%E5%86%B0%E9%89%B4" data-v-c00a6515><div><p>邪正看耳鼻，真假看嘴唇；功名看气概，富贵看精神；</p><p>主意看指爪，风波看脚筋；若要看条理，全在语言中。</p><h2 id="神骨" tabindex="-1">神骨 <a class="header-anchor" href="#神骨" aria-label="Permalink to &quot;神骨&quot;">​</a></h2><p>语云：“脱谷为糠，其髓斯存”，神之渭也。</p><p>“山骞不崩，唯百为镇”，骨之谓也。</p><p>一身精神，具乎两目；一身骨相，具乎面部。</p><p>他家兼论形骸，文人先观神骨。</p><p>开门见山，此为第一。</p><p>文人论神，有清浊之辨。</p><p>清浊易辨，邪正难辨。</p><p>欲辨邪正，先观动静；静若含珠，动若木发；静若无人，动若赴的，此为澄清到底。</p><p>静若萤光，动若流水，尖巧而喜淫；静若半睡，动若鹿骇，别人而深思。</p><p>一为败器，一为隐流，均之托迹于清，不可不辨。</p><p>凡精神，抖擞处易见，断续处难见。</p><p>断者出处断，续者闭处续。</p><p>道家所谓“收拾入门”之说，不了处看其脱略，做了处看其针线。</p><p>小心 者，从其不了处看之，疏节阔目，若不经意，所谓脱略也。</p><p>大胆者，从其做了处看之，慎重周密，无有苟且，所谓针线也。</p><p>二者实看向内处，稍移外便落情态矣，情 态易见。</p><p>骨有九起：天庭骨隆起，枕骨强起，顶骨平起，佐串骨角起，太阳骨线起，眉骨伏犀起，鼻骨芽起，颧骨若不得而起，项骨平伏起。</p><p>在头，以天庭骨、枕骨、太阳骨为主；在面，以眉骨、颧骨为主。</p><p>五者备，柱石之器也；一则不穷；二则不贱；三则动履稍胜；四则贵矣。</p><p>骨有色，面以青为贵，“少年公卿半青面”是也。</p><p>紫次之，白斯下矣。</p><p>骨有质，头以联者为贵。</p><p>碎次之。</p><p>总之，头上无恶骨，面佳不如头佳。</p><p>然大而缺天庭，终是贱品；圆而无串骨，半是孤僧；鼻骨犯眉，堂上不寿。</p><p>颧骨与眼争，子嗣不立。</p><p>此中贵贱，有毫厘千里之辨。</p><h2 id="刚柔" tabindex="-1">刚柔 <a class="header-anchor" href="#刚柔" aria-label="Permalink to &quot;刚柔&quot;">​</a></h2><p>既识神骨，当辨刚柔。</p><p>刚柔，则五行生克之数，名曰“先天种子”，不足用补，有余用泄。</p><p>消息与命相通，此其较然易见者。</p><p>五行有合法，木合火，水合木，此顺而合。</p><p>顺者多富，即贵亦在浮沉之间。</p><p>金与火仇，有时合火，推之水土者皆然，此逆而合者，其贵非常。</p><p>然所谓逆合者，金形带火 则然，火形带金，则三十死矣；水形带土则然，土形带水，则孤寡终老矣；木形带金则然，金形带木，则刀剑随身矣。</p><p>此外牵合，俱是杂格，不入文人正论。</p><p>五行为外刚柔，内刚柔，则喜怒、跳伏、深浅者是也。</p><p>喜高怒重，过目辄忘，近“粗”。</p><p>伏亦不伉，跳亦不扬，近“蠢”。</p><p>初念甚浅，转念甚深，近“奸”。</p><p>内奸者，功名可期。</p><p>粗蠢各半者，胜人以寿。</p><p>纯奸能豁达，其人终成。</p><p>纯粗无周密，半途必弃。</p><p>观人所忽，十有九八矣。</p><h2 id="容貌" tabindex="-1">容貌 <a class="header-anchor" href="#容貌" aria-label="Permalink to &quot;容貌&quot;">​</a></h2><p>容以七尺为期，貌合两仪而论。</p><p>胸腹手足，实接五行；耳目口鼻，全通四气。</p><p>相顾相称，则福生；如背如凑，则林林总总，不足论也。</p><p>容贵“整”，“整”非整齐之 谓。</p><p>短不豕蹲，长不茅立，肥不熊餐，瘦不鹊寒，所谓“整”也。</p><p>背宜圆厚，腹宜突坦，手宜温软，曲若弯弓，足宜丰满，下宜藏蛋，所谓“整”也。</p><p>五短多贵，两 大不扬，负重高官，鼠行好利，此为定格。</p><p>他如手长于身，身过于体，配以佳骨，定主封侯；罗纹满身，胸有秀骨，配以妙神，不拜相即鼎甲矣。</p><p>貌有清、古、奇、秀之 别，总之须看科名星与阴骘纹为主。</p><p>科名星，十三岁至三十九岁随时而见；阴骘纹，十九岁至四十六岁随时而见。</p><p>二者全，大物也；得一亦贵。</p><p>科名星见于印堂眉 彩，时隐时见，或为钢针，或为小丸，尝有光气，酒后及发怒时易见。</p><p>阴骘纹见于眼角，阴雨便见，如三叉样，假寐时最易见。</p><p>得科名星者早荣，得阴骘纹者迟发。</p><p>二者全无，前程莫问。</p><p>阴骘纹见于喉间，又主生贵子；杂路不在此路。</p><p>目者面之渊，不深则不清。</p><p>鼻者面之山，不高则不灵。</p><p>口阔而方禄千种，齿多而圆不家食。</p><p>眼角入鬓，必掌刑名。</p><p>顶见于面，终司钱谷：出贵征也。</p><p>舌脱无官，橘皮不显。</p><p>文人有伤左目，鹰鼻动便食人：此贱征也。</p><h2 id="情态" tabindex="-1">情态 <a class="header-anchor" href="#情态" aria-label="Permalink to &quot;情态&quot;">​</a></h2><p>容貌者，骨之余，常佐骨之不足。</p><p>情态者，神之余，常佐神之不足。</p><p>久注观人精神，乍见观人情态。</p><p>大家举止，羞涩亦佳；小儿行藏，跳叫愈失。</p><p>大旨亦辨清浊，细处兼论取舍。</p><p>有弱态，有狂态，有疏懒态，有周旋态。</p><p>飞鸟依人，情致婉转，此弱态也。</p><p>不衫不履，旁若无人，此狂态也。</p><p>坐止自如，问答随意，此疏懒态也。</p><p>饰其中机，不苟言 笑，察言观色，趋吉避凶，则周旋态也。</p><p>皆根其情，不由矫枉。</p><p>弱而不媚，狂而不哗，疏懒而真诚，周旋而健举，皆能成器；反之，败类也。</p><p>大概亦得二三矣。</p><p>前者恒态，又有时态。</p><p>方有对谈，神忽他往；众方称言，此独冷笑；深险难近，不足与论情。</p><p>言不必当，极口称是，未交此人，故意底毁；卑庸可耻，不足与论事。</p><p>漫无可否，临事迟回；不甚关情，亦为堕泪。</p><p>妇人之仁，不足与谈心。</p><p>三者不必定人终身。</p><p>反此以求，可以交天下士。</p><h2 id="须眉" tabindex="-1">须眉 <a class="header-anchor" href="#须眉" aria-label="Permalink to &quot;须眉&quot;">​</a></h2><p>“须眉男子”。</p><p>未有须眉不具可称男子者。</p><p>“少年两道眉，临老一付须。”</p><p>此言眉主早成，须主晚运也。</p><p>然而紫面无须自贵，暴腮缺须亦荣：郭令公半部不全，霍膘骁一副寡脸。</p><p>此等间逢，毕竟有须眉者，十之九也。</p><p>眉尚彩，彩者，杪处反光也。</p><p>贵人有三层彩，有一二层者。</p><p>所谓“文明气象”，宜疏爽不宜凝滞。</p><p>一望有乘风翔舞之势，上也；如泼墨者，最下。</p><p>倒竖者，上也；下垂者，最下。</p><p>长有起伏，短有神气；浓忌浮光，淡忌枯索。</p><p>如 剑者掌兵权，如帚者赴法场。</p><p>个中亦有征范，不可不辨。</p><p>但如压眼不利，散乱多忧，细而带媚，粗而无文，是最下乘。</p><p>须有多寡，取其与眉相称。</p><p>多者，宜 清、宜疏、宜缩、宜参差不齐；少者，宜光、宜健、宜圆、宜有情照顾。</p><p>卷如螺纹，聪明豁达；长如解索，风流荣显；劲如张戟，位高权重；亮若银条，早登廊庙， 皆宦途大器。</p><p>紫须剑眉，声音洪壮；蓬然虬乱，尝见耳后，配以神骨清奇，不千里封侯，亦十年拜相。</p><p>他如“辅须先长终不利”、“人中不见一世穷”、“鼻毛接须 多滞晦”、“短毙遮口饿终身”，此其显而可见者耳。</p><h2 id="声音" tabindex="-1">声音 <a class="header-anchor" href="#声音" aria-label="Permalink to &quot;声音&quot;">​</a></h2><p>人之声音，犹天地之气，轻清上浮，重浊下坠。</p><p>始于丹田，发于喉，转于舌，辨于齿，出于唇，实与五音相配。</p><p>取其自成一家，不必一一合调，闻声相思，其人斯在，宁必一见决英雄哉！</p><p>声 与音不同。</p><p>声主“张”，寻发处见；音主“敛”，寻歇处见。</p><p>辨声之法，必辨喜怒哀乐；喜如折竹，怒如阴雷起地，哀如击薄冰，乐如雪舞风前，大概以“轻”为上。</p><p>声雄者，如钟则贵，如锣则贱；声雌者，如雉鸣则贵，如蛙鸣则贱。</p><p>远听声雄，近听悠扬，起若乘风，止如拍琴，上上。</p><p>“大言不张唇，细言不露齿”，上也， 出而不返，荒郊牛鸣。</p><p>急而不达，深夜鼠嚼；或字句相联，喋喋利口；或齿喉隔断，喈喈混谈：市井之夫，何足比较？</p><p>音者，声之余也，与声相去不远，此则从细曲中见耳。</p><p>贫贱者有声无音，尖巧者有音无声，所谓“禽无声，兽无音”是也。</p><p>凡人说话，是声散在前后左右者是也。</p><p>开谈多含情，话终有余响，不唯雅人，兼称国士；口阔无溢出，舌尖无窕音，不唯实厚，兼获名高。</p><h2 id="气色" tabindex="-1">气色 <a class="header-anchor" href="#气色" aria-label="Permalink to &quot;气色&quot;">​</a></h2><p>面部如命，气色如运。</p><p>命固宜整齐，小运亦当亨泰。</p><p>是故光焰不发，珠玉与瓦砾同观；藻绘未扬，明光与布葛齐价。</p><p>大者主一生祸福，小者亦三月吉凶。</p><p>人以气为主，于内为精神，于外为气色。</p><p>有终身之气色，“少淡、长明、壮艳、老素”是也。</p><p>有一年之气色，“春青、夏红、秋黄、冬白”是也。</p><p>有一月之气色，“朔后森发，望后隐跃”是也。</p><p>有一日之气色，“早青、昼满、晚停、暮静”是也。</p><p>科名中人，以黄为主，此正色也。</p><p>黄云盖顶，必掇大魁；黄翅入鬓，进身不远；印堂黄色，富贵逼人；明堂素净，明年及第。</p><p>他如眼角霞鲜，决利小考；印堂垂紫，动获小利，红晕中分，定产佳儿；两颧红润，骨肉发迹。</p><p>由此推之，足见一斑矣。</p><p>色忌青，忌白。</p><p>青常见于眼底，白常见于眉端。</p><p>然亦不同：心事忧劳，青如凝墨；祸生不测，青如浮烟；酒色惫倦，白如卧羊；灾晦 催人，白如傅粉。</p><p>又有青而带紫，金形遇之而飞扬，白而有光，土庚相当亦富贵，又不在此论也。</p><p>最不佳者：“太白夹日月，乌鸟集天庭，桃花散面颊，预尾守地阁。”</p><p>有一于此，前程退落，祸患再三矣。</p></div></div></main><footer class="VPDocFooter" data-v-c00a6515 data-v-05222a47><!--[--><!--]--><div class="edit-info" data-v-05222a47><!----><div class="last-updated" data-v-05222a47><p class="VPLastUpdated" data-v-05222a47 data-v-b72aeabe>最后更新于: <time datetime="2024-11-25T20:41:19.000Z" data-v-b72aeabe></time></p></div></div><nav class="prev-next" aria-labelledby="doc-footer-aria-label" data-v-05222a47><span class="visually-hidden" id="doc-footer-aria-label" data-v-05222a47>Pager</span><div class="pager" data-v-05222a47><!----></div><div class="pager" data-v-05222a47><a class="VPLink link pager-link next" href="/%E7%9B%B8/%E5%85%AC%E7%AC%83%E7%9B%B8%E6%B3%95" data-v-05222a47><!--[--><span class="desc" data-v-05222a47>下一篇</span><span class="title" data-v-05222a47>公笃相法</span><!--]--></a></div></nav></footer><!--[--><!--]--></div></div></div><!--[--><!--]--></div></div><!----><!--[--><!--]--></div></div>
    
    
  </body>
</html>