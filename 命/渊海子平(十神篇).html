<!DOCTYPE html>
<html lang="zh-CN" dir="ltr">
  <head>
    <meta charset="utf-8">
    <meta name="viewport" content="width=device-width,initial-scale=1">
    <title>渊海子平(十神篇) | 玄学宝典</title>
    
    <meta name="generator" content="VitePress v1.4.5">
    <link rel="preload stylesheet" href="/assets/style.CqM51bXu.css" as="style">
    <script type="module" src="/assets/chunks/metadata.2bb6dbf5.js"></script>
    <script type="module" src="/assets/app.mNyhB9jL.js"></script>
    <link rel="preload" href="/assets/inter-roman-latin.Di8DUHzh.woff2" as="font" type="font/woff2" crossorigin="">
    <link rel="modulepreload" href="/assets/chunks/theme.CZzSbOCm.js">
    <link rel="modulepreload" href="/assets/chunks/framework.BMFc6z2H.js">
    <link rel="modulepreload" href="/assets/命_渊海子平(十神篇).md.BIuJSbz3.lean.js">
    <link rel="icon" href="/favicon.ico">
    <meta name="msapplication-TileColor" content="#da532c">
    <meta name="theme-color" content="#5f67ee">
    <meta name="author" content="viptv-work">
    <meta name="copyright" content="viptv-work">
    <meta name="robots" content="index, follow">
    <meta name="evisit-after" content="1 day">
    <meta name="format-detection" content="telephone=no">
    <meta name="description" content="中华传统五术书籍传世经典著作">
    <meta name="og:type" content="website">
    <meta name="og:locale" content="zh-CN">
    <meta name="og:site_name" content="玄学宝典">
    <meta name="og:image" content="/logo.svg">
    <meta name="og:description" content="中华传统五术书籍传世经典著作">
    <meta name="twitter:card" content="summary_large_image">
    <meta name="twitter:site" content="@viptv_work">
    <meta name="twitter:title" content="玄学宝典">
    <meta name="twitter:description" content="中华传统五术书籍传世经典著作">
    <meta name="twitter:image" content="/logo.svg">
    <script id="check-dark-mode">(()=>{const e=localStorage.getItem("vitepress-theme-appearance")||"auto",a=window.matchMedia("(prefers-color-scheme: dark)").matches;(!e||e==="auto"?a:e==="dark")&&document.documentElement.classList.add("dark")})();</script>
    <script id="check-mac-os">document.documentElement.classList.toggle("mac",/Mac|iPhone|iPod|iPad/i.test(navigator.platform));</script>
  </head>
  <body>
    <div id="app"><div class="Layout" data-v-a66685a4><!--[--><!--]--><!--[--><span tabindex="-1" data-v-fcbcc4e5></span><a href="#VPContent" class="VPSkipLink visually-hidden" data-v-fcbcc4e5> Skip to content </a><!--]--><!----><header class="VPNav" data-v-a66685a4 data-v-5d5b6e11><div class="VPNavBar" data-v-5d5b6e11 data-v-c0ca57de><div class="wrapper" data-v-c0ca57de><div class="container" data-v-c0ca57de><div class="title" data-v-c0ca57de><div class="VPNavBarTitle has-sidebar" data-v-c0ca57de data-v-b6f8bde2><a class="title" href="/" data-v-b6f8bde2><!--[--><!--]--><!--[--><img class="VPImage logo" src="/logo.svg" width="24" height="24" alt data-v-f329548f><!--]--><span data-v-b6f8bde2>玄学宝典</span><!--[--><!--]--></a></div></div><div class="content" data-v-c0ca57de><div class="content-body" data-v-c0ca57de><!--[--><!--]--><div class="VPNavBarSearch search" data-v-c0ca57de><!----></div><nav aria-labelledby="main-nav-aria-label" class="VPNavBarMenu menu" data-v-c0ca57de data-v-2f21c3e2><span id="main-nav-aria-label" class="visually-hidden" data-v-2f21c3e2> Main Navigation </span><!--[--><!--[--><a class="VPLink link VPNavBarMenuLink" href="/%E5%B1%B1/%E5%8D%9A%E5%B1%B1%E7%AF%87" tabindex="0" data-v-2f21c3e2 data-v-6704a031><!--[--><span data-v-6704a031>山</span><!--]--></a><!--]--><!--[--><a class="VPLink link VPNavBarMenuLink" href="/%E5%8C%BB/%E5%85%AB%E6%AE%B5%E9%94%A6" tabindex="0" data-v-2f21c3e2 data-v-6704a031><!--[--><span data-v-6704a031>医</span><!--]--></a><!--]--><!--[--><a class="VPLink link VPNavBarMenuLink active" href="/%E5%91%BD/%E7%94%9F%E8%BE%B0%E5%85%AB%E5%AD%97" tabindex="0" data-v-2f21c3e2 data-v-6704a031><!--[--><span data-v-6704a031>命</span><!--]--></a><!--]--><!--[--><a class="VPLink link VPNavBarMenuLink" href="/%E7%9B%B8/%E5%86%B0%E9%89%B4" tabindex="0" data-v-2f21c3e2 data-v-6704a031><!--[--><span data-v-6704a031>相</span><!--]--></a><!--]--><!--[--><a class="VPLink link VPNavBarMenuLink" href="/%E5%8D%9C/%E6%AF%95%E6%B3%95%E8%B5%8B" tabindex="0" data-v-2f21c3e2 data-v-6704a031><!--[--><span data-v-6704a031>卜</span><!--]--></a><!--]--><!--[--><a class="VPLink link VPNavBarMenuLink" href="/%E7%81%B5%E5%AE%A0/%E5%AE%A0%E7%89%A9%E7%AF%87" tabindex="0" data-v-2f21c3e2 data-v-6704a031><!--[--><span data-v-6704a031>灵宠</span><!--]--></a><!--]--><!--[--><a class="VPLink link VPNavBarMenuLink" href="/%E7%9B%B8%E5%85%B3%E7%BB%8F%E5%85%B8/%E9%81%93%E5%BE%B7%E7%BB%8F" tabindex="0" data-v-2f21c3e2 data-v-6704a031><!--[--><span data-v-6704a031>相关经典</span><!--]--></a><!--]--><!--]--></nav><!----><div class="VPNavBarAppearance appearance" data-v-c0ca57de data-v-b8b65361><button class="VPSwitch VPSwitchAppearance" type="button" role="switch" title aria-checked="false" data-v-b8b65361 data-v-28f3c3e1 data-v-90e6f109><span class="check" data-v-90e6f109><span class="icon" data-v-90e6f109><!--[--><span class="vpi-sun sun" data-v-28f3c3e1></span><span class="vpi-moon moon" data-v-28f3c3e1></span><!--]--></span></span></button></div><div class="VPSocialLinks VPNavBarSocialLinks social-links" data-v-c0ca57de data-v-3dbac0a5 data-v-1a6f995b><!--[--><a class="VPSocialLink no-icon" href="https://github.com/viptv-work" aria-label="Github" target="_blank" rel="noopener" data-v-1a6f995b data-v-7c729a9c><i class="fab fa-github fa-lg" alt="Github"></i></a><a class="VPSocialLink no-icon" href="mailto:viptvx@gmail.com" aria-label="Gmail" target="_blank" rel="noopener" data-v-1a6f995b data-v-7c729a9c><i class="fas fa-envelope fa-lg" alt="Gmail"></i></a><a class="VPSocialLink no-icon" href="https://t.me/viptv.work" aria-label="Telegram" target="_blank" rel="noopener" data-v-1a6f995b data-v-7c729a9c><i class="fab fa-telegram fa-lg" alt="Telegram"></i></a><a class="VPSocialLink no-icon" href="https://www.viptv.work/about/donate.html" aria-label="VIPTV Sponsors" target="_blank" rel="noopener" data-v-1a6f995b data-v-7c729a9c><i class="fas fa-heart fa-lg" style="color: #EA4AAA;" alt="Github Sponsors"></i></a><!--]--></div><div class="VPFlyout VPNavBarExtra extra" data-v-c0ca57de data-v-a30de838 data-v-d361715a><button type="button" class="button" aria-haspopup="true" aria-expanded="false" aria-label="extra navigation" data-v-d361715a><span class="vpi-more-horizontal icon" data-v-d361715a></span></button><div class="menu" data-v-d361715a><div class="VPMenu" data-v-d361715a data-v-762467e6><!----><!--[--><!--[--><!----><div class="group" data-v-a30de838><div class="item appearance" data-v-a30de838><p class="label" data-v-a30de838>主题模式</p><div class="appearance-action" data-v-a30de838><button class="VPSwitch VPSwitchAppearance" type="button" role="switch" title aria-checked="false" data-v-a30de838 data-v-28f3c3e1 data-v-90e6f109><span class="check" data-v-90e6f109><span class="icon" data-v-90e6f109><!--[--><span class="vpi-sun sun" data-v-28f3c3e1></span><span class="vpi-moon moon" data-v-28f3c3e1></span><!--]--></span></span></button></div></div></div><div class="group" data-v-a30de838><div class="item social-links" data-v-a30de838><div class="VPSocialLinks social-links-list" data-v-a30de838 data-v-1a6f995b><!--[--><a class="VPSocialLink no-icon" href="https://github.com/viptv-work" aria-label="Github" target="_blank" rel="noopener" data-v-1a6f995b data-v-7c729a9c><i class="fab fa-github fa-lg" alt="Github"></i></a><a class="VPSocialLink no-icon" href="mailto:viptvx@gmail.com" aria-label="Gmail" target="_blank" rel="noopener" data-v-1a6f995b data-v-7c729a9c><i class="fas fa-envelope fa-lg" alt="Gmail"></i></a><a class="VPSocialLink no-icon" href="https://t.me/viptv.work" aria-label="Telegram" target="_blank" rel="noopener" data-v-1a6f995b data-v-7c729a9c><i class="fab fa-telegram fa-lg" alt="Telegram"></i></a><a class="VPSocialLink no-icon" href="https://www.viptv.work/about/donate.html" aria-label="VIPTV Sponsors" target="_blank" rel="noopener" data-v-1a6f995b data-v-7c729a9c><i class="fas fa-heart fa-lg" style="color: #EA4AAA;" alt="Github Sponsors"></i></a><!--]--></div></div></div><!--]--><!--]--></div></div></div><!--[--><!--]--><button type="button" class="VPNavBarHamburger hamburger" aria-label="mobile navigation" aria-expanded="false" aria-controls="VPNavScreen" data-v-c0ca57de data-v-bdae3ec6><span class="container" data-v-bdae3ec6><span class="top" data-v-bdae3ec6></span><span class="middle" data-v-bdae3ec6></span><span class="bottom" data-v-bdae3ec6></span></span></button></div></div></div></div><div class="divider" data-v-c0ca57de><div class="divider-line" data-v-c0ca57de></div></div></div><!----></header><div class="VPLocalNav has-sidebar empty" data-v-a66685a4 data-v-e5275bab><div class="container" data-v-e5275bab><button class="menu" aria-expanded="false" aria-controls="VPSidebarNav" data-v-e5275bab><span class="vpi-align-left menu-icon" data-v-e5275bab></span><span class="menu-text" data-v-e5275bab>文章</span></button><div class="VPLocalNavOutlineDropdown" style="--vp-vh:0px;" data-v-e5275bab data-v-1e01e433><button data-v-1e01e433>返回顶部</button><!----></div></div></div><aside class="VPSidebar" data-v-a66685a4 data-v-9fe1a170><div class="curtain" data-v-9fe1a170></div><nav class="nav" id="VPSidebarNav" aria-labelledby="sidebar-aria-label" tabindex="-1" data-v-9fe1a170><span class="visually-hidden" id="sidebar-aria-label" data-v-9fe1a170> Sidebar Navigation </span><!--[--><!--]--><!--[--><div class="no-transition group" data-v-d58aefb7><section class="VPSidebarItem level-0 has-active" data-v-d58aefb7 data-v-af6b2e98><!----><div class="items" data-v-af6b2e98><!--[--><div class="VPSidebarItem level-1 is-link" data-v-af6b2e98 data-v-af6b2e98><div class="item" data-v-af6b2e98><div class="indicator" data-v-af6b2e98></div><a class="VPLink link link" href="/%E5%91%BD/%E7%94%9F%E8%BE%B0%E5%85%AB%E5%AD%97" data-v-af6b2e98><!--[--><p class="text" data-v-af6b2e98>生辰八字</p><!--]--></a><!----></div><!----></div><div class="VPSidebarItem level-1 is-link" data-v-af6b2e98 data-v-af6b2e98><div class="item" data-v-af6b2e98><div class="indicator" data-v-af6b2e98></div><a class="VPLink link link" href="/%E5%91%BD/%E6%B5%81%E5%B9%B4%E6%98%9F%E5%AE%BF" data-v-af6b2e98><!--[--><p class="text" data-v-af6b2e98>流年星宿</p><!--]--></a><!----></div><!----></div><div class="VPSidebarItem level-1 is-link" data-v-af6b2e98 data-v-af6b2e98><div class="item" data-v-af6b2e98><div class="indicator" data-v-af6b2e98></div><a class="VPLink link link" href="/%E5%91%BD/%E5%85%AB%E5%AD%97%E5%9F%BA%E7%A1%80%E7%9F%A5%E8%AF%86" data-v-af6b2e98><!--[--><p class="text" data-v-af6b2e98>八字基础知识</p><!--]--></a><!----></div><!----></div><div class="VPSidebarItem level-1 is-link" data-v-af6b2e98 data-v-af6b2e98><div class="item" data-v-af6b2e98><div class="indicator" data-v-af6b2e98></div><a class="VPLink link link" href="/%E5%91%BD/%E5%85%AB%E5%AD%97%E6%A1%88%E4%BE%8B%E5%88%86%E6%9E%90" data-v-af6b2e98><!--[--><p class="text" data-v-af6b2e98>八字案例分析</p><!--]--></a><!----></div><!----></div><div class="VPSidebarItem level-1 is-link" data-v-af6b2e98 data-v-af6b2e98><div class="item" data-v-af6b2e98><div class="indicator" data-v-af6b2e98></div><a class="VPLink link link" href="/%E5%91%BD/%E5%85%AB%E5%AD%97%E7%90%86%E8%AE%BA%E8%BF%9B%E9%98%B6%E7%89%88" data-v-af6b2e98><!--[--><p class="text" data-v-af6b2e98>八字理论进阶版</p><!--]--></a><!----></div><!----></div><div class="VPSidebarItem level-1 is-link" data-v-af6b2e98 data-v-af6b2e98><div class="item" data-v-af6b2e98><div class="indicator" data-v-af6b2e98></div><a class="VPLink link link" href="/%E5%91%BD/%E5%85%AB%E5%AD%97%E5%A6%82%E4%BD%95%E7%9C%8B%E5%81%A5%E5%BA%B7%E4%B8%8E%E7%96%BE%E7%97%85" data-v-af6b2e98><!--[--><p class="text" data-v-af6b2e98>八字如何看健康与疾病</p><!--]--></a><!----></div><!----></div><div class="VPSidebarItem level-1 is-link" data-v-af6b2e98 data-v-af6b2e98><div class="item" data-v-af6b2e98><div class="indicator" data-v-af6b2e98></div><a class="VPLink link link" href="/%E5%91%BD/%E7%A5%9E%E7%85%9E%E7%AB%A0" data-v-af6b2e98><!--[--><p class="text" data-v-af6b2e98>神煞章</p><!--]--></a><!----></div><!----></div><div class="VPSidebarItem level-1 is-link" data-v-af6b2e98 data-v-af6b2e98><div class="item" data-v-af6b2e98><div class="indicator" data-v-af6b2e98></div><a class="VPLink link link" href="/%E5%91%BD/%E7%A5%9E%E7%85%9E%E5%A4%A7%E5%85%A8" data-v-af6b2e98><!--[--><p class="text" data-v-af6b2e98>神煞大全</p><!--]--></a><!----></div><!----></div><div class="VPSidebarItem level-1 is-link" data-v-af6b2e98 data-v-af6b2e98><div class="item" data-v-af6b2e98><div class="indicator" data-v-af6b2e98></div><a class="VPLink link link" href="/%E5%91%BD/%E4%BA%94%E8%A1%8C%E5%A4%A7%E4%B9%89" data-v-af6b2e98><!--[--><p class="text" data-v-af6b2e98>五行大义</p><!--]--></a><!----></div><!----></div><section class="VPSidebarItem level-1 collapsible collapsed" data-v-af6b2e98 data-v-af6b2e98><div class="item" role="button" tabindex="0" data-v-af6b2e98><div class="indicator" data-v-af6b2e98></div><h3 class="text" data-v-af6b2e98>五行精纪</h3><div class="caret" role="button" aria-label="toggle section" tabindex="0" data-v-af6b2e98><span class="vpi-chevron-right caret-icon" data-v-af6b2e98></span></div></div><div class="items" data-v-af6b2e98><!--[--><div class="VPSidebarItem level-2 is-link" data-v-af6b2e98 data-v-af6b2e98><div class="item" data-v-af6b2e98><div class="indicator" data-v-af6b2e98></div><a class="VPLink link link" href="/%E5%91%BD/%E4%BA%94%E8%A1%8C%E7%B2%BE%E7%BA%AA(%E4%B8%8A)" data-v-af6b2e98><!--[--><p class="text" data-v-af6b2e98>五行精纪(上)</p><!--]--></a><!----></div><!----></div><div class="VPSidebarItem level-2 is-link" data-v-af6b2e98 data-v-af6b2e98><div class="item" data-v-af6b2e98><div class="indicator" data-v-af6b2e98></div><a class="VPLink link link" href="/%E5%91%BD/%E4%BA%94%E8%A1%8C%E7%B2%BE%E7%BA%AA(%E4%B8%8B)" data-v-af6b2e98><!--[--><p class="text" data-v-af6b2e98>五行精纪(下)</p><!--]--></a><!----></div><!----></div><!--]--></div></section><div class="VPSidebarItem level-1 is-link" data-v-af6b2e98 data-v-af6b2e98><div class="item" data-v-af6b2e98><div class="indicator" data-v-af6b2e98></div><a class="VPLink link link" href="/%E5%91%BD/%E7%A5%9E%E9%94%8B%E9%80%9A%E8%80%83" data-v-af6b2e98><!--[--><p class="text" data-v-af6b2e98>神锋通考</p><!--]--></a><!----></div><!----></div><div class="VPSidebarItem level-1 is-link" data-v-af6b2e98 data-v-af6b2e98><div class="item" data-v-af6b2e98><div class="indicator" data-v-af6b2e98></div><a class="VPLink link link" href="/%E5%91%BD/%E6%98%9F%E5%B9%B3%E4%BC%9A%E6%B5%B7" data-v-af6b2e98><!--[--><p class="text" data-v-af6b2e98>星平会海</p><!--]--></a><!----></div><!----></div><div class="VPSidebarItem level-1 is-link" data-v-af6b2e98 data-v-af6b2e98><div class="item" data-v-af6b2e98><div class="indicator" data-v-af6b2e98></div><a class="VPLink link link" href="/%E5%91%BD/%E6%98%9F%E5%AD%A6%E5%A4%A7%E6%88%90" data-v-af6b2e98><!--[--><p class="text" data-v-af6b2e98>星学大成</p><!--]--></a><!----></div><!----></div><div class="VPSidebarItem level-1 is-link" data-v-af6b2e98 data-v-af6b2e98><div class="item" data-v-af6b2e98><div class="indicator" data-v-af6b2e98></div><a class="VPLink link link" href="/%E5%91%BD/%E7%8E%89%E7%85%A7%E5%AE%9A%E7%9C%9F%E7%BB%8F" data-v-af6b2e98><!--[--><p class="text" data-v-af6b2e98>玉照定真经</p><!--]--></a><!----></div><!----></div><div class="VPSidebarItem level-1 is-link" data-v-af6b2e98 data-v-af6b2e98><div class="item" data-v-af6b2e98><div class="indicator" data-v-af6b2e98></div><a class="VPLink link link" href="/%E5%91%BD/%E6%BB%B4%E5%A4%A9%E9%AB%93%C2%AD" data-v-af6b2e98><!--[--><p class="text" data-v-af6b2e98>滴天髓­</p><!--]--></a><!----></div><!----></div><div class="VPSidebarItem level-1 is-link" data-v-af6b2e98 data-v-af6b2e98><div class="item" data-v-af6b2e98><div class="indicator" data-v-af6b2e98></div><a class="VPLink link link" href="/%E5%91%BD/%E6%96%97%E6%95%B0%E5%8F%91%E5%BE%AE%E8%BD%AE" data-v-af6b2e98><!--[--><p class="text" data-v-af6b2e98>斗数发微轮</p><!--]--></a><!----></div><!----></div><div class="VPSidebarItem level-1 is-link" data-v-af6b2e98 data-v-af6b2e98><div class="item" data-v-af6b2e98><div class="indicator" data-v-af6b2e98></div><a class="VPLink link link" href="/%E5%91%BD/%E6%96%97%E6%95%B0%E9%AA%A8%E9%AB%93%E8%B5%8B" data-v-af6b2e98><!--[--><p class="text" data-v-af6b2e98>斗数骨髓赋</p><!--]--></a><!----></div><!----></div><div class="VPSidebarItem level-1 is-link" data-v-af6b2e98 data-v-af6b2e98><div class="item" data-v-af6b2e98><div class="indicator" data-v-af6b2e98></div><a class="VPLink link link" href="/%E5%91%BD/%E5%A5%B3%E5%91%BD%E9%AA%A8%E9%AB%93%E8%B5%8B" data-v-af6b2e98><!--[--><p class="text" data-v-af6b2e98>女命骨髓赋</p><!--]--></a><!----></div><!----></div><div class="VPSidebarItem level-1 is-link" data-v-af6b2e98 data-v-af6b2e98><div class="item" data-v-af6b2e98><div class="indicator" data-v-af6b2e98></div><a class="VPLink link link" href="/%E5%91%BD/%E8%A7%82%E5%91%BD%E7%BB%8F%E9%AA%8C%E8%B0%88" data-v-af6b2e98><!--[--><p class="text" data-v-af6b2e98>观命经验谈</p><!--]--></a><!----></div><!----></div><section class="VPSidebarItem level-1 collapsible collapsed" data-v-af6b2e98 data-v-af6b2e98><div class="item" role="button" tabindex="0" data-v-af6b2e98><div class="indicator" data-v-af6b2e98></div><h3 class="text" data-v-af6b2e98>滴天髓阐微</h3><div class="caret" role="button" aria-label="toggle section" tabindex="0" data-v-af6b2e98><span class="vpi-chevron-right caret-icon" data-v-af6b2e98></span></div></div><div class="items" data-v-af6b2e98><!--[--><div class="VPSidebarItem level-2 is-link" data-v-af6b2e98 data-v-af6b2e98><div class="item" data-v-af6b2e98><div class="indicator" data-v-af6b2e98></div><a class="VPLink link link" href="/%E5%91%BD/%E6%BB%B4%E5%A4%A9%E9%AB%93%E9%98%90%E5%BE%AE(%E5%85%AD%E4%BA%B2%E8%AE%BA)" data-v-af6b2e98><!--[--><p class="text" data-v-af6b2e98>滴天髓阐微(六亲论)</p><!--]--></a><!----></div><!----></div><div class="VPSidebarItem level-2 is-link" data-v-af6b2e98 data-v-af6b2e98><div class="item" data-v-af6b2e98><div class="indicator" data-v-af6b2e98></div><a class="VPLink link link" href="/%E5%91%BD/%E6%BB%B4%E5%A4%A9%E9%AB%93%E9%98%90%E5%BE%AE(%E9%80%9A%E7%A5%9E%E8%AE%BA)" data-v-af6b2e98><!--[--><p class="text" data-v-af6b2e98>滴天髓阐微(通神论)</p><!--]--></a><!----></div><!----></div><!--]--></div></section><div class="VPSidebarItem level-1 is-link" data-v-af6b2e98 data-v-af6b2e98><div class="item" data-v-af6b2e98><div class="indicator" data-v-af6b2e98></div><a class="VPLink link link" href="/%E5%91%BD/%E5%91%BD%E7%90%86%E7%BA%A6%E8%A8%80" data-v-af6b2e98><!--[--><p class="text" data-v-af6b2e98>命理约言</p><!--]--></a><!----></div><!----></div><div class="VPSidebarItem level-1 is-link" data-v-af6b2e98 data-v-af6b2e98><div class="item" data-v-af6b2e98><div class="indicator" data-v-af6b2e98></div><a class="VPLink link link" href="/%E5%91%BD/%E5%8D%81%E5%96%BB%E6%AD%8C" data-v-af6b2e98><!--[--><p class="text" data-v-af6b2e98>十喻歌</p><!--]--></a><!----></div><!----></div><div class="VPSidebarItem level-1 is-link" data-v-af6b2e98 data-v-af6b2e98><div class="item" data-v-af6b2e98><div class="indicator" data-v-af6b2e98></div><a class="VPLink link link" href="/%E5%91%BD/%E6%98%9F%E5%AD%A6%E5%A4%A7%E6%88%90-%E6%9D%82%E8%AF%97" data-v-af6b2e98><!--[--><p class="text" data-v-af6b2e98>星学大成-杂诗</p><!--]--></a><!----></div><!----></div><div class="VPSidebarItem level-1 is-link" data-v-af6b2e98 data-v-af6b2e98><div class="item" data-v-af6b2e98><div class="indicator" data-v-af6b2e98></div><a class="VPLink link link" href="/%E5%91%BD/%E7%8E%84%E5%BE%AE%E8%AE%BA" data-v-af6b2e98><!--[--><p class="text" data-v-af6b2e98>玄微论</p><!--]--></a><!----></div><!----></div><div class="VPSidebarItem level-1 is-link" data-v-af6b2e98 data-v-af6b2e98><div class="item" data-v-af6b2e98><div class="indicator" data-v-af6b2e98></div><a class="VPLink link link" href="/%E5%91%BD/%E9%80%A0%E5%8C%96%E5%85%83%E9%92%A5(%E8%AF%84%E6%B3%A8)" data-v-af6b2e98><!--[--><p class="text" data-v-af6b2e98>造化元钥(评注)</p><!--]--></a><!----></div><!----></div><div class="VPSidebarItem level-1 is-link" data-v-af6b2e98 data-v-af6b2e98><div class="item" data-v-af6b2e98><div class="indicator" data-v-af6b2e98></div><a class="VPLink link link" href="/%E5%91%BD/%E5%A2%9E%E8%A1%A5%E5%A4%AA%E5%BE%AE%E8%B5%8B" data-v-af6b2e98><!--[--><p class="text" data-v-af6b2e98>增补太微赋</p><!--]--></a><!----></div><!----></div><div class="VPSidebarItem level-1 is-link" data-v-af6b2e98 data-v-af6b2e98><div class="item" data-v-af6b2e98><div class="indicator" data-v-af6b2e98></div><a class="VPLink link link" href="/%E5%91%BD/%E9%87%8D%E8%A1%A5%E6%96%97%E6%95%B0%E5%BD%80%E7%8E%87" data-v-af6b2e98><!--[--><p class="text" data-v-af6b2e98>重补斗数彀率</p><!--]--></a><!----></div><!----></div><div class="VPSidebarItem level-1 is-link" data-v-af6b2e98 data-v-af6b2e98><div class="item" data-v-af6b2e98><div class="indicator" data-v-af6b2e98></div><a class="VPLink link link" href="/%E5%91%BD/%E6%A0%BC%E5%B1%80%E7%AB%A0" data-v-af6b2e98><!--[--><p class="text" data-v-af6b2e98>格局章</p><!--]--></a><!----></div><!----></div><div class="VPSidebarItem level-1 is-link" data-v-af6b2e98 data-v-af6b2e98><div class="item" data-v-af6b2e98><div class="indicator" data-v-af6b2e98></div><a class="VPLink link link" href="/%E5%91%BD/%E9%AC%BC%E8%B0%B7%E9%81%97%E6%96%87" data-v-af6b2e98><!--[--><p class="text" data-v-af6b2e98>鬼谷遗文</p><!--]--></a><!----></div><!----></div><div class="VPSidebarItem level-1 is-link" data-v-af6b2e98 data-v-af6b2e98><div class="item" data-v-af6b2e98><div class="indicator" data-v-af6b2e98></div><a class="VPLink link link" href="/%E5%91%BD/%E6%9D%8E%E8%99%9A%E4%B8%AD%E5%91%BD%E4%B9%A6" data-v-af6b2e98><!--[--><p class="text" data-v-af6b2e98>李虚中命书</p><!--]--></a><!----></div><!----></div><div class="VPSidebarItem level-1 is-link" data-v-af6b2e98 data-v-af6b2e98><div class="item" data-v-af6b2e98><div class="indicator" data-v-af6b2e98></div><a class="VPLink link link" href="/%E5%91%BD/%E5%91%BD%E7%90%86%E6%8E%A2%E6%BA%90" data-v-af6b2e98><!--[--><p class="text" data-v-af6b2e98>命理探源</p><!--]--></a><!----></div><!----></div><div class="VPSidebarItem level-1 is-link" data-v-af6b2e98 data-v-af6b2e98><div class="item" data-v-af6b2e98><div class="indicator" data-v-af6b2e98></div><a class="VPLink link link" href="/%E5%91%BD/%E5%8D%83%E9%87%8C%E5%91%BD%E7%A8%BF" data-v-af6b2e98><!--[--><p class="text" data-v-af6b2e98>千里命稿</p><!--]--></a><!----></div><!----></div><div class="VPSidebarItem level-1 is-link" data-v-af6b2e98 data-v-af6b2e98><div class="item" data-v-af6b2e98><div class="indicator" data-v-af6b2e98></div><a class="VPLink link link" href="/%E5%91%BD/%E6%83%85%E8%89%B2%E5%91%BD%E7%90%86" data-v-af6b2e98><!--[--><p class="text" data-v-af6b2e98>情色命理</p><!--]--></a><!----></div><!----></div><div class="VPSidebarItem level-1 is-link" data-v-af6b2e98 data-v-af6b2e98><div class="item" data-v-af6b2e98><div class="indicator" data-v-af6b2e98></div><a class="VPLink link link" href="/%E5%91%BD/%E7%A9%B7%E9%80%9A%E5%AE%9D%E9%89%B4" data-v-af6b2e98><!--[--><p class="text" data-v-af6b2e98>穷通宝鉴</p><!--]--></a><!----></div><!----></div><section class="VPSidebarItem level-1 collapsible collapsed" data-v-af6b2e98 data-v-af6b2e98><div class="item" role="button" tabindex="0" data-v-af6b2e98><div class="indicator" data-v-af6b2e98></div><h3 class="text" data-v-af6b2e98>三命通会</h3><div class="caret" role="button" aria-label="toggle section" tabindex="0" data-v-af6b2e98><span class="vpi-chevron-right caret-icon" data-v-af6b2e98></span></div></div><div class="items" data-v-af6b2e98><!--[--><div class="VPSidebarItem level-2 is-link" data-v-af6b2e98 data-v-af6b2e98><div class="item" data-v-af6b2e98><div class="indicator" data-v-af6b2e98></div><a class="VPLink link link" href="/%E5%91%BD/%E4%B8%89%E5%91%BD%E9%80%9A%E4%BC%9A(%E5%8D%B7%E4%B8%80)" data-v-af6b2e98><!--[--><p class="text" data-v-af6b2e98>三命通会(卷一)</p><!--]--></a><!----></div><!----></div><div class="VPSidebarItem level-2 is-link" data-v-af6b2e98 data-v-af6b2e98><div class="item" data-v-af6b2e98><div class="indicator" data-v-af6b2e98></div><a class="VPLink link link" href="/%E5%91%BD/%E4%B8%89%E5%91%BD%E9%80%9A%E4%BC%9A(%E5%8D%B7%E4%BA%8C)" data-v-af6b2e98><!--[--><p class="text" data-v-af6b2e98>三命通会(卷二)</p><!--]--></a><!----></div><!----></div><div class="VPSidebarItem level-2 is-link" data-v-af6b2e98 data-v-af6b2e98><div class="item" data-v-af6b2e98><div class="indicator" data-v-af6b2e98></div><a class="VPLink link link" href="/%E5%91%BD/%E4%B8%89%E5%91%BD%E9%80%9A%E4%BC%9A(%E5%8D%B7%E4%B8%89)" data-v-af6b2e98><!--[--><p class="text" data-v-af6b2e98>三命通会(卷三)</p><!--]--></a><!----></div><!----></div><div class="VPSidebarItem level-2 is-link" data-v-af6b2e98 data-v-af6b2e98><div class="item" data-v-af6b2e98><div class="indicator" data-v-af6b2e98></div><a class="VPLink link link" href="/%E5%91%BD/%E4%B8%89%E5%91%BD%E9%80%9A%E4%BC%9A(%E5%8D%B7%E5%9B%9B)" data-v-af6b2e98><!--[--><p class="text" data-v-af6b2e98>三命通会(卷四)</p><!--]--></a><!----></div><!----></div><div class="VPSidebarItem level-2 is-link" data-v-af6b2e98 data-v-af6b2e98><div class="item" data-v-af6b2e98><div class="indicator" data-v-af6b2e98></div><a class="VPLink link link" href="/%E5%91%BD/%E4%B8%89%E5%91%BD%E9%80%9A%E4%BC%9A(%E5%8D%B7%E4%BA%94)" data-v-af6b2e98><!--[--><p class="text" data-v-af6b2e98>三命通会(卷五)</p><!--]--></a><!----></div><!----></div><div class="VPSidebarItem level-2 is-link" data-v-af6b2e98 data-v-af6b2e98><div class="item" data-v-af6b2e98><div class="indicator" data-v-af6b2e98></div><a class="VPLink link link" href="/%E5%91%BD/%E4%B8%89%E5%91%BD%E9%80%9A%E4%BC%9A(%E5%8D%B7%E5%85%AD)" data-v-af6b2e98><!--[--><p class="text" data-v-af6b2e98>三命通会(卷六)</p><!--]--></a><!----></div><!----></div><div class="VPSidebarItem level-2 is-link" data-v-af6b2e98 data-v-af6b2e98><div class="item" data-v-af6b2e98><div class="indicator" data-v-af6b2e98></div><a class="VPLink link link" href="/%E5%91%BD/%E4%B8%89%E5%91%BD%E9%80%9A%E4%BC%9A(%E5%8D%B7%E4%B8%83)" data-v-af6b2e98><!--[--><p class="text" data-v-af6b2e98>三命通会(卷七)</p><!--]--></a><!----></div><!----></div><div class="VPSidebarItem level-2 is-link" data-v-af6b2e98 data-v-af6b2e98><div class="item" data-v-af6b2e98><div class="indicator" data-v-af6b2e98></div><a class="VPLink link link" href="/%E5%91%BD/%E4%B8%89%E5%91%BD%E9%80%9A%E4%BC%9A(%E5%8D%B7%E5%85%AB)" data-v-af6b2e98><!--[--><p class="text" data-v-af6b2e98>三命通会(卷八)</p><!--]--></a><!----></div><!----></div><div class="VPSidebarItem level-2 is-link" data-v-af6b2e98 data-v-af6b2e98><div class="item" data-v-af6b2e98><div class="indicator" data-v-af6b2e98></div><a class="VPLink link link" href="/%E5%91%BD/%E4%B8%89%E5%91%BD%E9%80%9A%E4%BC%9A(%E5%8D%B7%E4%B9%9D)" data-v-af6b2e98><!--[--><p class="text" data-v-af6b2e98>三命通会(卷九)</p><!--]--></a><!----></div><!----></div><div class="VPSidebarItem level-2 is-link" data-v-af6b2e98 data-v-af6b2e98><div class="item" data-v-af6b2e98><div class="indicator" data-v-af6b2e98></div><a class="VPLink link link" href="/%E5%91%BD/%E4%B8%89%E5%91%BD%E9%80%9A%E4%BC%9A(%E5%8D%B7%E5%8D%81)" data-v-af6b2e98><!--[--><p class="text" data-v-af6b2e98>三命通会(卷十)</p><!--]--></a><!----></div><!----></div><!--]--></div></section><div class="VPSidebarItem level-1 is-link" data-v-af6b2e98 data-v-af6b2e98><div class="item" data-v-af6b2e98><div class="indicator" data-v-af6b2e98></div><a class="VPLink link link" href="/%E5%91%BD/%E9%82%B5%E5%AD%90%E5%85%A8%E4%B9%A6%C2%B7%E7%9A%87%E6%9E%81%E7%BB%8F%E4%B8%96" data-v-af6b2e98><!--[--><p class="text" data-v-af6b2e98>邵子全书·皇极经世</p><!--]--></a><!----></div><!----></div><div class="VPSidebarItem level-1 is-link" data-v-af6b2e98 data-v-af6b2e98><div class="item" data-v-af6b2e98><div class="indicator" data-v-af6b2e98></div><a class="VPLink link link" href="/%E5%91%BD/%E5%AD%90%E5%B9%B3%E7%AE%A1%E8%A7%81" data-v-af6b2e98><!--[--><p class="text" data-v-af6b2e98>子平管见</p><!--]--></a><!----></div><!----></div><section class="VPSidebarItem level-1 collapsible collapsed" data-v-af6b2e98 data-v-af6b2e98><div class="item" role="button" tabindex="0" data-v-af6b2e98><div class="indicator" data-v-af6b2e98></div><h3 class="text" data-v-af6b2e98>子平真诠</h3><div class="caret" role="button" aria-label="toggle section" tabindex="0" data-v-af6b2e98><span class="vpi-chevron-right caret-icon" data-v-af6b2e98></span></div></div><div class="items" data-v-af6b2e98><!--[--><div class="VPSidebarItem level-2 is-link" data-v-af6b2e98 data-v-af6b2e98><div class="item" data-v-af6b2e98><div class="indicator" data-v-af6b2e98></div><a class="VPLink link link" href="/%E5%91%BD/%E5%AD%90%E5%B9%B3%E7%9C%9F%E8%AF%A0(%E4%B8%8A)" data-v-af6b2e98><!--[--><p class="text" data-v-af6b2e98>子平真诠(上)</p><!--]--></a><!----></div><!----></div><div class="VPSidebarItem level-2 is-link" data-v-af6b2e98 data-v-af6b2e98><div class="item" data-v-af6b2e98><div class="indicator" data-v-af6b2e98></div><a class="VPLink link link" href="/%E5%91%BD/%E5%AD%90%E5%B9%B3%E7%9C%9F%E8%AF%A0(%E4%B8%8B)" data-v-af6b2e98><!--[--><p class="text" data-v-af6b2e98>子平真诠(下)</p><!--]--></a><!----></div><!----></div><div class="VPSidebarItem level-2 is-link" data-v-af6b2e98 data-v-af6b2e98><div class="item" data-v-af6b2e98><div class="indicator" data-v-af6b2e98></div><a class="VPLink link link" href="/%E5%91%BD/%E5%AD%90%E5%B9%B3%E7%9C%9F%E8%AF%A0(%E7%A0%94%E7%A9%B6)" data-v-af6b2e98><!--[--><p class="text" data-v-af6b2e98>子平真诠(研究)</p><!--]--></a><!----></div><!----></div><!--]--></div></section><div class="VPSidebarItem level-1 is-link" data-v-af6b2e98 data-v-af6b2e98><div class="item" data-v-af6b2e98><div class="indicator" data-v-af6b2e98></div><a class="VPLink link link" href="/%E5%91%BD/%E5%BE%A1%E5%AE%9A%E5%AD%90%E5%B9%B3" data-v-af6b2e98><!--[--><p class="text" data-v-af6b2e98>御定子平</p><!--]--></a><!----></div><!----></div><section class="VPSidebarItem level-1 collapsible collapsed has-active" data-v-af6b2e98 data-v-af6b2e98><div class="item" role="button" tabindex="0" data-v-af6b2e98><div class="indicator" data-v-af6b2e98></div><h3 class="text" data-v-af6b2e98>子平真诠</h3><div class="caret" role="button" aria-label="toggle section" tabindex="0" data-v-af6b2e98><span class="vpi-chevron-right caret-icon" data-v-af6b2e98></span></div></div><div class="items" data-v-af6b2e98><!--[--><div class="VPSidebarItem level-2 is-link" data-v-af6b2e98 data-v-af6b2e98><div class="item" data-v-af6b2e98><div class="indicator" data-v-af6b2e98></div><a class="VPLink link link" href="/%E5%91%BD/%E6%B8%8A%E6%B5%B7%E5%AD%90%E5%B9%B3" data-v-af6b2e98><!--[--><p class="text" data-v-af6b2e98>渊海子平</p><!--]--></a><!----></div><!----></div><div class="VPSidebarItem level-2 is-link" data-v-af6b2e98 data-v-af6b2e98><div class="item" data-v-af6b2e98><div class="indicator" data-v-af6b2e98></div><a class="VPLink link link" href="/%E5%91%BD/%E6%B8%8A%E6%B5%B7%E5%AD%90%E5%B9%B3(%E8%B5%8B%E8%AE%BA)" data-v-af6b2e98><!--[--><p class="text" data-v-af6b2e98>渊海子平(赋论)</p><!--]--></a><!----></div><!----></div><div class="VPSidebarItem level-2 is-link" data-v-af6b2e98 data-v-af6b2e98><div class="item" data-v-af6b2e98><div class="indicator" data-v-af6b2e98></div><a class="VPLink link link" href="/%E5%91%BD/%E6%B8%8A%E6%B5%B7%E5%AD%90%E5%B9%B3(%E6%A0%BC%E5%B1%80%E7%AF%87)" data-v-af6b2e98><!--[--><p class="text" data-v-af6b2e98>渊海子平(格局篇)</p><!--]--></a><!----></div><!----></div><div class="VPSidebarItem level-2 is-link" data-v-af6b2e98 data-v-af6b2e98><div class="item" data-v-af6b2e98><div class="indicator" data-v-af6b2e98></div><a class="VPLink link link" href="/%E5%91%BD/%E6%B8%8A%E6%B5%B7%E5%AD%90%E5%B9%B3(%E5%9F%BA%E7%A1%80%E7%AF%87)" data-v-af6b2e98><!--[--><p class="text" data-v-af6b2e98>渊海子平(基础篇)</p><!--]--></a><!----></div><!----></div><div class="VPSidebarItem level-2 is-link" data-v-af6b2e98 data-v-af6b2e98><div class="item" data-v-af6b2e98><div class="indicator" data-v-af6b2e98></div><a class="VPLink link link" href="/%E5%91%BD/%E6%B8%8A%E6%B5%B7%E5%AD%90%E5%B9%B3(%E5%85%AD%E4%BA%B2%E7%AF%87)" data-v-af6b2e98><!--[--><p class="text" data-v-af6b2e98>渊海子平(六亲篇)</p><!--]--></a><!----></div><!----></div><div class="VPSidebarItem level-2 is-link" data-v-af6b2e98 data-v-af6b2e98><div class="item" data-v-af6b2e98><div class="indicator" data-v-af6b2e98></div><a class="VPLink link link" href="/%E5%91%BD/%E6%B8%8A%E6%B5%B7%E5%AD%90%E5%B9%B3(%E5%A5%B3%E5%91%BD%E7%AF%87)" data-v-af6b2e98><!--[--><p class="text" data-v-af6b2e98>渊海子平(女命篇)</p><!--]--></a><!----></div><!----></div><div class="VPSidebarItem level-2 is-link" data-v-af6b2e98 data-v-af6b2e98><div class="item" data-v-af6b2e98><div class="indicator" data-v-af6b2e98></div><a class="VPLink link link" href="/%E5%91%BD/%E6%B8%8A%E6%B5%B7%E5%AD%90%E5%B9%B3(%E7%A5%9E%E7%85%9E%E7%AF%87)" data-v-af6b2e98><!--[--><p class="text" data-v-af6b2e98>渊海子平(神煞篇)</p><!--]--></a><!----></div><!----></div><div class="VPSidebarItem level-2 is-link" data-v-af6b2e98 data-v-af6b2e98><div class="item" data-v-af6b2e98><div class="indicator" data-v-af6b2e98></div><a class="VPLink link link" href="/%E5%91%BD/%E6%B8%8A%E6%B5%B7%E5%AD%90%E5%B9%B3(%E5%8D%81%E7%A5%9E%E7%AF%87)" data-v-af6b2e98><!--[--><p class="text" data-v-af6b2e98>渊海子平(十神篇)</p><!--]--></a><!----></div><!----></div><!--]--></div></section><!--]--></div></section></div><!--]--><!--[--><!--]--></nav></aside><div class="VPContent has-sidebar" id="VPContent" data-v-a66685a4 data-v-93049432><div class="VPDoc has-sidebar has-aside" data-v-93049432 data-v-c00a6515><!--[--><!--]--><div class="container" data-v-c00a6515><div class="aside" data-v-c00a6515><div class="aside-curtain" data-v-c00a6515></div><div class="aside-container" data-v-c00a6515><div class="aside-content" data-v-c00a6515><div class="VPDocAside" data-v-c00a6515 data-v-70a3c13e><!--[--><!--]--><!--[--><!--[--><!--[--><!--[--><div class="share-link-container" data-v-2b95c87a><button class="share-link-button" data-v-2b95c87a><span data-v-2b95c87a><i class="fas fa-share-alt" data-v-2b95c87a></i> 分享此页面</span></button></div><!--]--><!--]--><!--]--><!--]--><nav aria-labelledby="doc-outline-aria-label" class="VPDocAsideOutline" data-v-70a3c13e data-v-72cc2b37><div class="content" data-v-72cc2b37><div class="outline-marker" data-v-72cc2b37></div><div aria-level="2" class="outline-title" id="doc-outline-aria-label" role="heading" data-v-72cc2b37>本页目录</div><ul class="VPDocOutlineItem root" data-v-72cc2b37 data-v-238439ab><!--[--><!--]--></ul></div></nav><!--[--><!--]--><div class="spacer" data-v-70a3c13e></div><!--[--><!--]--><!----><!--[--><!--]--><!--[--><!--]--></div></div></div></div><div class="content" data-v-c00a6515><div class="content-container" data-v-c00a6515><!--[--><!--]--><main class="main" data-v-c00a6515><div style="position:relative;" class="vp-doc _%E5%91%BD_%E6%B8%8A%E6%B5%B7%E5%AD%90%E5%B9%B3(%E5%8D%81%E7%A5%9E%E7%AF%87)" data-v-c00a6515><div><h2 id="《论伤官》" tabindex="-1">《论伤官》 <a class="header-anchor" href="#《论伤官》" aria-label="Permalink to &quot;《论伤官》&quot;">​</a></h2><p>伤官者，其验如神。</p><p>伤官务要伤尽；伤之不尽，官来乘旺，其祸不可胜言。伤官见官，为祸百端。</p><p>倘月令在伤官之位，及四柱配合、作事皆在伤官之处；又行身旺乡，真贵人也。</p><p>伤官主人多才艺、傲物气高，常以天下之人不如己；而贵人亦惮之，众人亦恶之。</p><p>运一逢官，祸不可言；或有吉神可解，必生恶疾以残其躯；不然运遭官事。</p><p>如运行剥官，财神不旺，皆是安享之人。</p><p>仔细推详，万无一失矣！</p><p>又云，伤官者，我生彼之谓也；以阳见阴，阴见阳，亦名盗气。</p><p>印绶若伤尽，不留一点；身弱忌官星，不怕七杀。</p><p>如甲用辛官，如丁火旺，能生土财；最忌见官星，亦要身旺。</p><p>若伤官不尽，四柱有官星露；岁运若见官星，其祸不可胜言。</p><p>若伤官伤尽，四柱不留一点；又行旺运及印绶运，却为贵也。</p><p>如四柱中虽伤尽官星；身虽旺，若无一点财气，只为贫薄。</p><p>如遇伤官者，须见其财为妙；是财能生官也。</p><p>如用伤官格者，支干、岁运，都要不见官星；如见官星，谓之伤官见官，为祸百端。</p><p>用伤官格局，见财方可用。</p><p>伤官之杀，甚如伤身七杀，其验如神。</p><p>年带伤官，父母不全；月带伤官，兄弟不完；日带伤官，妻妾不完；时带伤官，子息无传。</p><p>其余伤官，务要伤尽，则吉，见财方可；轻则远窜之灾，重则刑辟之难。</p><p>伤官有战，其命难存。</p><p>若月令在伤官之位，及四柱相合，皆在伤官之处；如行身旺乡，贵命也。</p><p>伤官之人，多负才傲物，常以他人不如己；君子恶之，小人畏之。</p><p>逢官运，无财救，必主大灾；不然主暗昧恶疾，以残其身；或运遭官刑矣！</p><p>如四柱虽伤尽官星，身弱逢财运发福，是为伤官见财。</p><p>仔细推详，万无一失。</p><p>又云，四柱有官而被祸重，四柱无官而被祸则浅。</p><p>大凡四柱见官者，或见伤官而取其财；财行得地则发，行败财之地必死。如运支内无财运，干虚露亦不可也。</p><p>如【乙亥，己丑，丁亥，庚戌】：丁以壬为官。丑戌本为伤官，只是丑为金库，又时上有庚字作财；此人行申酉限如意，入金脱气遂死矣！</p><p>大抵伤了官星，行官运则灾连；太岁亦然。</p><p>伤官伤尽最为奇，尤恐伤多返不宜；此格局中千变化，推寻须要用心机。</p><p>火土伤官宜伤尽；金水伤官要见官；木火见官官有旺；土金官去返成官；惟有水木伤官格，财官两见始为欢。</p><p>伤官不可例言凶，有制还他衣禄丰；干上食神支带合，儿孙满眼寿如松。</p><p>伤官遇者本非宜，财有官无是福基；时日月伤官格局，运行财旺贵无疑。</p><p>伤官伤尽最为奇，若有伤官祸便随；恃己凌人心好胜，刑伤骨肉更多悲。</p><p>伤官不可例言凶，辛日壬辰贵在中；生在秋冬方秀气，生于四季主财丰。</p><p>丙火多根土又连，或成申月或成干；但行金水升名利，火土重来数不坚。</p><p>《伤官说》</p><p>伤官若伤尽，却喜见官星。</p><p>伤官若论财，见祸不轻来。</p><p>伤官若用印，克杀不如刑。</p><p>伤官若论财，带合有声名。</p><p>伤官用财，不宜印乡。</p><p>伤官见官，印运不妨。</p><p>杂气财官，印俱不忌。</p><p>两戊合一癸，得再嫁。</p><p>妻财受克，生子不育。</p><p>印绶比肩，不忌财乡。</p><p>印绶多根，身旺必贫。</p><p>印绶被伤，克父母。</p><p>官杀混杂，克父母。</p><p>财多身弱，克父母。</p><p>干与支同克妻。</p><p>辛卯、戊寅不怕杀多。</p><p>女命比肩，即姊妹贪合，多谎诈。</p><p>财有劫，不怕露就杀。</p><p>火命人最好，月支属火，干头有木提出火矣！</p><p>癸酉弱格，见杀必凶。</p><p>官贵太盛，旺处必倾。</p><p>土命不论胞胎，只论日时，不怕官杀混杂；阳干方论，阴干不取。</p><p>子怕寅午火，不怕水。寅木不怕金。巳金不怕火。己土不怕木。午火不怕水。未同申金不怕水。己土戌土不怕木。卯木怕酉金。辰土怕寅木。乙日五月不怕杀。</p><p>四柱元有病，要去病；不去病不发。</p><h2 id="《论食神》" tabindex="-1">《论食神》 <a class="header-anchor" href="#《论食神》" aria-label="Permalink to &quot;《论食神》&quot;">​</a></h2><p>食神者，生我财神之谓也；如甲属木，丙属火，名盗气，故谓之“食神”。何也？殊不知丙能生我戊土中食丙之戊财，故以此名之也。</p><p>命中带此者，主人财厚食丰、腹量宽洪、肌体肥大、优游自足、有子息、有寿考。</p><p>恒不喜见官星，忌倒食，恐伤其食神；喜财神相生。</p><p>独一位见之，则为福人；然终亦不清。</p><p>却喜身旺，不喜印绶，亦恐伤其食神也。</p><p>如运得地，方可发福；大概与财神相似。</p><p>如：丁见己为食神，有一丑巳合起金局得之为财；又喜身不弱，所以有官亦有寿也。</p><p>如：此命见三乙为食神，见巳酉丑合局为印绶，又有三乙化为伤官。癸用乙为食神，被金局来克乙木，再被三乙木并卯旺克我官；所以名利都无成也。</p><p>食神有气胜财官，先要他强旺本干；若是反伤来夺食，忙忙辛苦祸千般。</p><p>食神无损格崇高，甲丙庚壬贵气牢；丁己乙辛多福禄，门阑弧矢出英豪。</p><p>甲人见丙本盗气，丙去生财号食神；心宽体胖衣禄厚，若临印绶主孤贫。</p><p>申时戊日食神奇，惟在秋冬福禄齐；甲丙卯寅来克破，遇而不遇主孤凄。</p><p>寿元合起最为奇，七杀何忧在岁时；禁凶制杀干头旺，此是人间富贵儿。</p><p>食神居先杀居后，衣禄无亏富贵厚；食神近杀却为殃，终日尘寰慢奔走。</p><h2 id="《正官论》" tabindex="-1">《正官论》 <a class="header-anchor" href="#《正官论》" aria-label="Permalink to &quot;《正官论》&quot;">​</a></h2><p>夫正官者，甲见辛之类；乃阴见阳为官，阳见阴为鬼，阴阳配合成其道也。</p><p>大抵要行官旺乡，月令是也。月令者，提纲也。看命先看提纲，方看其余。</p><p>既曰正官，运复行得官旺之乡、或是有成局；又行不得伤官之地，并金财旺之乡，皆是作福之处。</p><p>正官乃贵气之物，大忌刑冲破害；及于年月时干，皆有官星隐露，恐福渺矣！又须看年时上别有是何入格？作福去处，？方可断其吉凶。</p><p>茍一途而执取之，则不能通变，必有差之毫厘，谬以千里之患，经曰：“通变以为神者”是也。</p><p>正官或多，反不为福。何以言之？盖人之命，宜得中和之气，太过与不及同；中和之气为福厚，偏党之克为灾殃。</p><p>既用提纲作正官，年时支干位，或有一偏官便杂矣！不可不仔细以轻重推测也。</p><p>又曰，于月令得之是也，喜身旺、印绶。</p><p>如甲用辛官，喜土生官；最怕刑冲破害、阳刃七杀，为贫命；如时干逢杀，乃官杀混杂。盖四柱有刑冲破害，皆未为贵命看。</p><p>官来克我，我去克官不为害。</p><p>一位若两官不妨。</p><p>若月令中有正官，时干支有偏官，便难以正官言之。</p><p>且如甲用辛为官，生于八月中气之后，金旺在酉，故谓之正官；如天干不透出辛字，却地支有巳酉丑，虽不能于八月中气之后，亦可言官。大要身旺，时辰归于甲木旺处。</p><p>如岁时透出正官，地支又有官格，却不拘八月中气之后。</p><p>大率官星须得印绶、身旺则发；若无伤官破印，身不弱者便为贵命。</p><p>如命中有官星，而行伤官之运，则不吉；必待印绶、官星旺运可发，必得官。</p><p>正官须在月中求，无破无伤贵不休；玉勒金鞍真富贵，两行旌节上皇州。</p><p>正气官星月上推，无冲无破最为奇；中年岁运来相助，将相公侯总可为。</p><p>正官仁德性情纯，词馆文章可立身；官印相生逢岁运，玉堂金马坐朝臣。</p><p>正官大抵要身强，气弱须求运旺方；岁运更逢生旺地，无冲无破是荣昌。</p><p>己干为主透官星，须要提纲见丙丁；金水相生成下格，火来拘聚旺财名。</p><p>辛日透丙月逢寅，格中返化发财根；官星不许重相见，运到冲刑怕酉申。</p><p>八月官星得正名，格中大怕卯和丁；若还柱内去其忌，运亦如之贵显名。</p><h2 id="《论偏官》" tabindex="-1">《论偏官》 <a class="header-anchor" href="#《论偏官》" aria-label="Permalink to &quot;《论偏官》&quot;">​</a></h2><p>夫偏官者，盖甲木见庚金之类；阳见阳，阴见阴，乃谓之偏官，不成配偶，犹如经言：“二女不能同居，二男不可并处”是也。</p><p>偏官即七杀，要制伏，盖偏官七杀即小人；小人无知，多凶暴，无忌惮，乃能劳力以养君子，而服役护御君子者。小人也，惟是不惩不戒，无术以控制之，则不能驯伏而为用；故，杨子曰：“御得其道，则驯伏或作使；御失其道，则狙诈或作敌。”小人者，狙诈也，要控御得其道矣；一失控御，小人得权，则祸立见矣！</p><p>经曰：“人有偏官，如抱虎而眠，虽借其威，足以摄群畜；稍失关防，必为其噬脐，不可不虑也。”如遇三刑俱全、阳刃在日及时、又有六害；复遇魁罡相冲，如是人之凶不可具述。</p><p>制伏得位，运复经行制伏之乡，此大贵之命也。</p><p>茍于前者，凶神俱聚，运游杀旺之乡，凶害有不可言者可知也。</p><p>如有一杀，而制伏有二三，复行制伏之运，反不作福。何以言之？盖尽法无法，虽猛如狼，不能制伏矣！是又不可专言制伏，要须轻重得所；不可太甚，亦不可不及。须仔细审详而言，则祸福如影响矣！</p><p>又云，有制伏则为偏官，无制伏则为七杀；譬诸小人，御之得其道则可使，失其道则难敌，在吾控御之道何如耳！</p><p>凡见此杀，勿便言凶，殊不知带此杀者，多有贵命。如遇三刑六害、或阳刃魁罡相冲，如是之凶，不可谓之制伏；但运行制伏，此贵人命也。茍如前凶神俱聚，其运复行杀旺之乡，祸不可言。</p><p>大抵偏官七杀，最喜身旺、有制伏为妙。元有制伏，可行杀旺之方；元无制伏，可行制伏之运。</p><p>身旺化之，得为偏官；身弱无制伏，则为七杀。</p><p>制伏复行制伏运，谓之大运，则为偏官无余烬矣！</p><p>月中之气，怕冲与阳刃。其本身弱，若杀强则难制；如身强杀浅，则是假杀为权刃。</p><p>如曰七杀不怕刑冲。宜详之！</p><p>偏官如虎怕冲多，运旺身强岂奈何；身弱虎强成祸患，身强制伏贵中和。</p><p>偏官偏印最难明，上下相生有利名；四库坐财宜向贵，等闲平步出公卿。</p><p>戊己若逢见官杀，局中金水更加临；当生有火宜逢火，火退愁金怕木侵。</p><p>偏官有制化为权，唾手登云发少年；岁运若行身旺地，功名大用福双全。</p><p>偏官不可例言凶，有制还他衣禄丰；干上食神支又合，儿孙满眼福无穷。</p><p>阴癸多逢己字伤，杀星须用木来降；虽然名利能高显，争奈平生寿不长。</p><p>六丙生人亥子多，杀星拘印返中和；东方行去兴名利，运到西方事转磨。</p><p>春木无金不是奇，金多犹恐反遭危；格中取得中和气，福寿康宁百事宜。</p><h2 id="《论七杀》" tabindex="-1">《论七杀》 <a class="header-anchor" href="#《论七杀》" aria-label="Permalink to &quot;《论七杀》&quot;">​</a></h2><p>夫七杀者，亦名偏官，喜身旺合杀、喜制伏、喜阳刃；忌身弱、忌见财，生忌无制。</p><p>身旺有气为偏官，身弱无制为七杀。</p><p>凡有此杀不可便言凶？有正官不如有偏官，多有巨富大贵之人；惟其身旺合杀为妙。</p><p>如甲以庚为七杀，喜丙丁制之；乙合之，谓之“贪合忘杀”。</p><p>七杀却宜制伏，亦不要制之太过；盖物极则反为祸矣！</p><p>身旺又行身旺之运为福。</p><p>如身弱又行身弱之乡，祸不旋踵。</p><p>四柱中元有制伏，喜行七杀运；元无制伏，七杀出为祸。</p><p>如行身旺乡，更有阳刃，贵不可言；但忌财旺，财能生杀故也。岁运临之，身旺亦多灾；身弱尤甚。</p><p>甲申、乙酉、丁丑、戊寅、己卯、辛未、癸未，此七日生主杀，性急伶俐、心巧聪明。</p><p>如见杀多者，主人凶夭贫薄；月见之重，时见之轻。何也？日七杀，只一位见之，如年时再见，杀多为祸；却要制伏之乡，又要身旺有制伏为权，最怕冲与阳刃大凶。</p><p>时七杀只一位，要本身旺，如年月时三处有制伏为福；却要行杀旺运，运三合得地亦发；若无制伏，则要行制伏为福。</p><p>行杀旺运无制伏，则祸作。</p><p>时上七杀，却不怕阳刃，而亦不畏冲。</p><p>如：此命身旺，生于六月之中，岁干透出辛丑为七杀；喜得丙子合辛丑之杀，乃贵而有权。</p><p>如：此命身弱，见火局，又见月令丙寅七杀，时又见丙子；火克庚金，金死于子，身弱杀旺，又无制伏，宜乎带病贫薄。</p><p>如：此命身旺，见二戊为七杀，引归于巳；丁与壬合，戊与癸合，金又长生于巳，戊禄在巳；乃壬戊二字俱旺，所以贵也。</p><p>《论官星太过》</p><p>如壬癸生人，四柱是辰戌丑未巳午，天干不露官星与杀，则官杀暗藏于中为多。若四柱元有为好；若无制伏，须行木运，与三合木局亦好。</p><p>大凡官星多则杂，务要除而清之，乃可发福。</p><p>若官星多又行官运，亦不济事。</p><p>《论官杀混杂要制伏》</p><p>官星要纯，不要杂。</p><p>假如甲木用辛金为官，若年是辛，月是酉，时上亦是死官，虽多尽不妨，盖纯一尽好；若有金或庚申，则混杂为杀，以伤其身。要行火乡制伏，则发福也。余仿此也。</p><h2 id="《论印绶》" tabindex="-1">《论印绶》 <a class="header-anchor" href="#《论印绶》" aria-label="Permalink to &quot;《论印绶》&quot;">​</a></h2><p>所谓印？生我者，即印绶也，经曰：“有官无印，即非真官；有印无官，反成其福。”何以言之？大抵人生得物以相助相生相养，使我得万物之见成，岂不妙乎；故主人多智虑，兼丰厚。</p><p>盖印绶畏财，主人括囊。故四柱中及运行官贵，反成其福，盖官鬼能生我；只畏其财，而财能反伤我。</p><p>此印绶之妙者，多是受父母之荫、承父之赀财，见成安享之人；若又以两三命相并，当以印绶多者为上。</p><p>又主一生少病、能饮食。</p><p>或若财多乘旺，必多淹留。</p><p>虽喜官鬼，而官鬼多或入格，又不可专以印绶言之。</p><p>假如，甲乙日得亥子月生，丙丁日得寅卯月生，戊己日得巳午月生，庚辛日得辰戌丑未月生，壬癸日得申酉月生者是也，其余以类言之。最怕行印绶死绝之运；或运临死绝，复有物以窃之，即入黄泉，无可疑也。</p><p>夫印绶者，生我之谓也，亦名生气。以阳见阴，以阴见阳，谓之正印；阳见阳，阴见阴，谓之偏印。喜官星生印，忌财旺破印。</p><p>如甲人生亥子月中，水为印，忌火伤官，忌土破印，要行生旺之乡，怕行死绝之地；若行死绝之地，或有物以伤之，则危矣！</p><p>印绶之人智虑、一生少病、能饱食丰厚、享见成财禄；若两三命相并，当以印绶多者取之。</p><p>最忌财来乘旺，必生淹滞。</p><p>若官鬼多，或入别格，又不可专以印绶论。</p><p>大凡月与时上见者为妙；而月上最为紧要。</p><p>先论月气之后有生气，必得父母之力；年下有生气，必得祖宗之力；于时上见之有生气，必得子孙之力，寿元耐久，晚景优游。</p><p>如带印绶，须带官星，谓之官印两全，必为贵命。若官星虽见成，得父母力，为福亦厚也；须行官星运便发，或行印绶运亦发。</p><p>若用官不显，用印绶为妙；最怕四柱中岁运临财乡，以伤其印。</p><p>若伤印，主破家离祖、出赘；又临死绝之地，若非降官失职，必夭其寿。</p><p>如：此命癸日生于七月中气之后，月时皆是庚申，自坐金库，所以印绶；岁干又透出戊官，谓之官印两全，极为贵命。</p><p>如：此日用癸为印，印却旺；缘无财星相助，发福不厚也。</p><p>如：此日戊用丁为印绶，有寅午戌火局为好；不合时上壬子水旺，财能冲印，所以失明。生气是丙丁火属木故也。</p><p>如：此命用卯为印，用癸为官，年在卯日在辰，所以官印两全，少年清要。至四十二、三岁，癸亥运亦不妨；至庚申年，水七杀生于申，乃被庚申破印，故不吉也。</p><p>月逢印绶喜官星，运入官乡福必清；死绝运临身不利，后行财运百无成。</p><p>印绶官星运气纯，偏官多遇转精神；如行死绝并财地，无救番为泉下人。</p><p>印绶无亏享福田，为官承荫有田园；家膺宣敕盈财谷，日用盘缠费万钱。</p><p>印绶无亏靠祖宗，光辉宅产耀门风；流年运气逢官旺，富贵双全步月宫。</p><p>月生日主喜官星，运入官乡禄必清；容貌堂堂多产业，官居廊庙作公卿。</p><p>重重生气若无官，当作清高技艺看；官杀不来无爵禄，总为技艺也孤寒。</p><p>重重印绶格清奇，更要支干仔细推；支上咸池干带合，风流浪荡破家儿。</p><p>印绶干支喜自然，功名豪富禄高迁；若逢财运来伤印，退职休官免祸愆。</p><p>印绶重重享见成，食神只恐暗相刑；早年若不归泉世，孤苦离乡宿疾萦。</p><p>丙丁卯月多官杀，四柱无根怕水乡；湿木不生无焰火，身荣除是在南方。</p><p>印绶不宜身太旺，纵然无事也平常；除非元命多官杀，却有声名作栋梁。</p><p>壬癸逢申嫌火破，格中有土贵方知；北方水运皆为吉，如遇寅冲总不宜。</p><p>木逢壬癸水漂流，日主无根罔度秋；岁运若逢财旺运，返凶为吉遇王侯。</p><p>贪财坏印莫言凶，须要参详妙理通；运若去财还作福，再行财运寿元终。</p><p>印绶如经死绝乡，怕财仍旧怕空亡；逢之定主多凶祸，落水火刑自缢伤。</p><p>印绶干头重见比，如行运助必伤身；莫言此格无奇妙，运入财乡福禄真。</p><h2 id="《论倒食》" tabindex="-1">《论倒食》 <a class="header-anchor" href="#《论倒食》" aria-label="Permalink to &quot;《论倒食》&quot;">​</a></h2><p>夫倒食者，冲财神之谓也；一名“吞啖煞”。用财神大忌见之，用食神亦忌见之。</p><p>倒食者，如甲见壬之类。如甲见丙为食神，能生土财；然壬克丙火，丙火不能生甲木之土财，所谓甲用食神，大忌见之。</p><p>凡命中带此二者，主福浅寿薄。</p><p>又见庚为七杀，得丙丁火制之，怕见水，反为祸矣！凡命中犯此者，犹尊长之制我身，不得自由也。作事进退悔懒、有始无终、财源屡成屡败、容貌攲斜、身品矮小、胆怯心慌，凡事无成也。</p><p>如：此命己亥日，己临亥上，身弱于亥；加以亥卯未木局克身，年月时透出三丁食己。幼年行南方运，赖火生土，身犹旺；纔交乙巳运，为己之七杀，引出亥卯未木局，岁运癸亥，所以死矣！此命非但倒食七杀之祸，而癸亥年与生杀坏印之说同义也。</p><p>如：此命甲戌日，甲见丙食神，生于正月，甲木旺，身与食神俱旺，本是贵命；不合时上壬申，壬水伤其丙火，申金冲其寅木；又申中有庚七杀，所以利名无成。行己巳运金生之地，见庚子年；庚金为七杀，又见子水，死于非命。</p><h2 id="《论偏财》" tabindex="-1">《论偏财》 <a class="header-anchor" href="#《论偏财》" aria-label="Permalink to &quot;《论偏财》&quot;">​</a></h2><p>何谓之偏财？盖阳见阳财，阴见阴财也。然而偏财者，乃众人之财也，只恐兄弟姊妹有夺之，则福不全；若有官星，祸患百出。</p><p>故曰：偏财好出、亦不惧藏，惟怕有以分夺，反空亡耳；有一于此，官将不成、财将不住。</p><p>经曰：“背禄逐马，守穷途而凄惶也。”</p><p>财弱亦待历旺乡而荣。</p><p>财盛无所往而不妙，且恐身势无力耳。</p><p>偏财主人慷慨、不甚吝财，惟是得地不止。</p><p>财丰亦能官旺，何以言之？盖，财盛自生官矣，但为人有情而多诈。</p><p>盖，财能利己，亦能招谤，运行旺相，福禄俱臻。只恐太旺，兄弟必多破坏，亦不美。</p><p>财多，须看财与我之日干强弱相等，行官乡便可发禄。</p><p>若财盛而身弱，运至官乡，是既被财之盗气，复被官之克身；非惟不发禄，亦防祸患。</p><p>如命四柱中元带官星，便作好命看；若四柱中兄弟辈出，纵入官乡，发禄必渺矣！</p><p>故曰：“要在识其变通”矣！</p><h2 id="《论正财》" tabindex="-1">《论正财》 <a class="header-anchor" href="#《论正财》" aria-label="Permalink to &quot;《论正财》&quot;">​</a></h2><p>何谓之正财？犹如正官之意；是阴见阳财，阳见阴财。大抵正财，吾妻之财也。人之女赀财以事我，必精神康强，然后可以享用之；如吾身方且自萎懦而不振，虽妻财丰厚，但能目视，终不可一毫受用。</p><p>故财要得时，不要财多。</p><p>若财多则自家日本有力，可以胜任，当化作官。</p><p>天元一气，羸弱贫薄难治。是乐于身旺，不要行克制之乡；克制者，官鬼也。</p><p>又怕所生之月令，正吾衰病之地，又四柱无父母以生之；反喜财，又有见财，谓之财多。</p><p>力不任财，祸患百出；虽少年经休囚之位，故不如意，事多频并。或中年或末年，复临父母之乡，或三合可以助我者；则勃然而兴，不可御也。</p><p>倘少年乘旺，老在脱局，不惟穷途凄惶，兼且是非纷起。</p><p>盖，财者，起争之端也。</p><p>若或四柱相生，别带贵格，不值空亡；又行旺运，三合财生，是皆贵命。其余福之浅深，皆随入格轻重而言之。</p><p>财多生官，要须身健。</p><p>财多盗气，本自身柔，年运又或伤财，必生奇祸；或带刑并七杀，凶不可言也。</p><p>又云，正财者，喜身旺、印绶，忌官星、忌倒食、忌身弱、比肩劫财。不可见官星，恐盗财之气也；喜印绶者，能生身主弱故也。</p><p>且如甲日用己为正财；如身弱，其祸立至。</p><p>凡人命带财下生，须出富豪；不螟蛉，必庶出、或冲父母。</p><p>身旺无劫财，无官星为妙。</p><p>若命中有官星得地，运行喜财星多生官。</p><p>兼有财星得地，运行忌见官星，恐克其身；怕身弱也。</p><p>大抵财不论偏正，皆喜印绶，必能发福。</p><p>如：此命丁日身坐财之地，又见巳酉丑金局，故主财旺。盖金得木库居未，能生丁火，故身旺能当其财；运行东南方，宜乎巨富。丁用壬官，用庚金为财，生壬官；身入旺乡，必能发福。</p><p>凡用财，不见官星为妙。</p><p>如：此命丙日见三申为财，岂不美哉！丙用癸官，用辛为财，见三申一酉为财，故旺。盖缘日弱，火病申死酉，乃为无气，运行西方金乡，身弱太甚；财旺生鬼，败克其身，故不能胜其财，所以贫也。</p><p>如：此命辛日坐酉，乙年坐卯，身与财俱旺；又得癸未食神，戊子印绶助之，宜乎巨富贵也。</p><p>如：此命甲日生于四月下旬，并透出丙丁火，生其月中之戊土；时又归禄于寅，故财旺矣！然甲木身亦旺。早年行戊午己未运，迤逦行辛酉运，乃见官星则凶；壬戌运有壬克丙，伤官食神之中，失官去财，死丧合家；值五十九岁，入癸亥身旺运，稍可安逸；六十五岁，逢壬辰年死矣。</p><p>初运伤官见财格，取戊土为财，所以戊午己未二运大旺生土，故财厚矣；及至庚申辛酉西方见官，故凡事费力；虽癸亥为甲木之印绶，然亦忌火冲水，亥中又有壬水。壬辰透出壬水，运中、命中元有之辰， 死无疑矣！凡伤官见财格，忌见官星，只喜见财。大忌壬水克火，则火不能生甲木之土财也。</p></div></div></main><footer class="VPDocFooter" data-v-c00a6515 data-v-05222a47><!--[--><!--]--><div class="edit-info" data-v-05222a47><!----><div class="last-updated" data-v-05222a47><p class="VPLastUpdated" data-v-05222a47 data-v-b72aeabe>最后更新于: <time datetime="2024-11-26T03:19:39.000Z" data-v-b72aeabe></time></p></div></div><nav class="prev-next" aria-labelledby="doc-footer-aria-label" data-v-05222a47><span class="visually-hidden" id="doc-footer-aria-label" data-v-05222a47>Pager</span><div class="pager" data-v-05222a47><a class="VPLink link pager-link prev" href="/%E5%91%BD/%E6%B8%8A%E6%B5%B7%E5%AD%90%E5%B9%B3(%E7%A5%9E%E7%85%9E%E7%AF%87)" data-v-05222a47><!--[--><span class="desc" data-v-05222a47>上一篇</span><span class="title" data-v-05222a47>渊海子平(神煞篇)</span><!--]--></a></div><div class="pager" data-v-05222a47><!----></div></nav></footer><!--[--><!--]--></div></div></div><!--[--><!--]--></div></div><!----><!--[--><!--]--></div></div>
    
    
  </body>
</html>