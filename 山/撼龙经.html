<!DOCTYPE html>
<html lang="zh-CN" dir="ltr">
  <head>
    <meta charset="utf-8">
    <meta name="viewport" content="width=device-width,initial-scale=1">
    <title>撼龙经 | 玄学宝典</title>
    
    <meta name="generator" content="VitePress v1.4.5">
    <link rel="preload stylesheet" href="/assets/style.CqM51bXu.css" as="style">
    <script type="module" src="/assets/chunks/metadata.4fd5d63d.js"></script>
    <script type="module" src="/assets/app.mNyhB9jL.js"></script>
    <link rel="preload" href="/assets/inter-roman-latin.Di8DUHzh.woff2" as="font" type="font/woff2" crossorigin="">
    <link rel="modulepreload" href="/assets/chunks/theme.CZzSbOCm.js">
    <link rel="modulepreload" href="/assets/chunks/framework.BMFc6z2H.js">
    <link rel="modulepreload" href="/assets/山_撼龙经.md.5-tRFDtn.lean.js">
    <link rel="icon" href="/favicon.ico">
    <meta name="msapplication-TileColor" content="#da532c">
    <meta name="theme-color" content="#5f67ee">
    <meta name="author" content="viptv-work">
    <meta name="copyright" content="viptv-work">
    <meta name="robots" content="index, follow">
    <meta name="evisit-after" content="1 day">
    <meta name="format-detection" content="telephone=no">
    <meta name="description" content="中华传统五术书籍传世经典著作">
    <meta name="og:type" content="website">
    <meta name="og:locale" content="zh-CN">
    <meta name="og:site_name" content="玄学宝典">
    <meta name="og:image" content="/logo.svg">
    <meta name="og:description" content="中华传统五术书籍传世经典著作">
    <meta name="twitter:card" content="summary_large_image">
    <meta name="twitter:site" content="@viptv_work">
    <meta name="twitter:title" content="玄学宝典">
    <meta name="twitter:description" content="中华传统五术书籍传世经典著作">
    <meta name="twitter:image" content="/logo.svg">
    <script id="check-dark-mode">(()=>{const e=localStorage.getItem("vitepress-theme-appearance")||"auto",a=window.matchMedia("(prefers-color-scheme: dark)").matches;(!e||e==="auto"?a:e==="dark")&&document.documentElement.classList.add("dark")})();</script>
    <script id="check-mac-os">document.documentElement.classList.toggle("mac",/Mac|iPhone|iPod|iPad/i.test(navigator.platform));</script>
  </head>
  <body>
    <div id="app"><div class="Layout" data-v-a66685a4><!--[--><!--]--><!--[--><span tabindex="-1" data-v-fcbcc4e5></span><a href="#VPContent" class="VPSkipLink visually-hidden" data-v-fcbcc4e5> Skip to content </a><!--]--><!----><header class="VPNav" data-v-a66685a4 data-v-5d5b6e11><div class="VPNavBar" data-v-5d5b6e11 data-v-c0ca57de><div class="wrapper" data-v-c0ca57de><div class="container" data-v-c0ca57de><div class="title" data-v-c0ca57de><div class="VPNavBarTitle has-sidebar" data-v-c0ca57de data-v-b6f8bde2><a class="title" href="/" data-v-b6f8bde2><!--[--><!--]--><!--[--><img class="VPImage logo" src="/logo.svg" width="24" height="24" alt data-v-f329548f><!--]--><span data-v-b6f8bde2>玄学宝典</span><!--[--><!--]--></a></div></div><div class="content" data-v-c0ca57de><div class="content-body" data-v-c0ca57de><!--[--><!--]--><div class="VPNavBarSearch search" data-v-c0ca57de><!----></div><nav aria-labelledby="main-nav-aria-label" class="VPNavBarMenu menu" data-v-c0ca57de data-v-2f21c3e2><span id="main-nav-aria-label" class="visually-hidden" data-v-2f21c3e2> Main Navigation </span><!--[--><!--[--><a class="VPLink link VPNavBarMenuLink active" href="/%E5%B1%B1/%E5%8D%9A%E5%B1%B1%E7%AF%87" tabindex="0" data-v-2f21c3e2 data-v-6704a031><!--[--><span data-v-6704a031>山</span><!--]--></a><!--]--><!--[--><a class="VPLink link VPNavBarMenuLink" href="/%E5%8C%BB/%E5%85%AB%E6%AE%B5%E9%94%A6" tabindex="0" data-v-2f21c3e2 data-v-6704a031><!--[--><span data-v-6704a031>医</span><!--]--></a><!--]--><!--[--><a class="VPLink link VPNavBarMenuLink" href="/%E5%91%BD/%E7%94%9F%E8%BE%B0%E5%85%AB%E5%AD%97" tabindex="0" data-v-2f21c3e2 data-v-6704a031><!--[--><span data-v-6704a031>命</span><!--]--></a><!--]--><!--[--><a class="VPLink link VPNavBarMenuLink" href="/%E7%9B%B8/%E5%86%B0%E9%89%B4" tabindex="0" data-v-2f21c3e2 data-v-6704a031><!--[--><span data-v-6704a031>相</span><!--]--></a><!--]--><!--[--><a class="VPLink link VPNavBarMenuLink" href="/%E5%8D%9C/%E6%AF%95%E6%B3%95%E8%B5%8B" tabindex="0" data-v-2f21c3e2 data-v-6704a031><!--[--><span data-v-6704a031>卜</span><!--]--></a><!--]--><!--[--><a class="VPLink link VPNavBarMenuLink" href="/%E7%81%B5%E5%AE%A0/%E5%AE%A0%E7%89%A9%E7%AF%87" tabindex="0" data-v-2f21c3e2 data-v-6704a031><!--[--><span data-v-6704a031>灵宠</span><!--]--></a><!--]--><!--[--><a class="VPLink link VPNavBarMenuLink" href="/%E7%9B%B8%E5%85%B3%E7%BB%8F%E5%85%B8/%E9%81%93%E5%BE%B7%E7%BB%8F" tabindex="0" data-v-2f21c3e2 data-v-6704a031><!--[--><span data-v-6704a031>相关经典</span><!--]--></a><!--]--><!--]--></nav><!----><div class="VPNavBarAppearance appearance" data-v-c0ca57de data-v-b8b65361><button class="VPSwitch VPSwitchAppearance" type="button" role="switch" title aria-checked="false" data-v-b8b65361 data-v-28f3c3e1 data-v-90e6f109><span class="check" data-v-90e6f109><span class="icon" data-v-90e6f109><!--[--><span class="vpi-sun sun" data-v-28f3c3e1></span><span class="vpi-moon moon" data-v-28f3c3e1></span><!--]--></span></span></button></div><div class="VPSocialLinks VPNavBarSocialLinks social-links" data-v-c0ca57de data-v-3dbac0a5 data-v-1a6f995b><!--[--><a class="VPSocialLink no-icon" href="https://github.com/viptv-work" aria-label="Github" target="_blank" rel="noopener" data-v-1a6f995b data-v-7c729a9c><i class="fab fa-github fa-lg" alt="Github"></i></a><a class="VPSocialLink no-icon" href="mailto:viptvx@gmail.com" aria-label="Gmail" target="_blank" rel="noopener" data-v-1a6f995b data-v-7c729a9c><i class="fas fa-envelope fa-lg" alt="Gmail"></i></a><a class="VPSocialLink no-icon" href="https://t.me/viptv.work" aria-label="Telegram" target="_blank" rel="noopener" data-v-1a6f995b data-v-7c729a9c><i class="fab fa-telegram fa-lg" alt="Telegram"></i></a><a class="VPSocialLink no-icon" href="https://www.viptv.work/about/donate.html" aria-label="VIPTV Sponsors" target="_blank" rel="noopener" data-v-1a6f995b data-v-7c729a9c><i class="fas fa-heart fa-lg" style="color: #EA4AAA;" alt="Github Sponsors"></i></a><!--]--></div><div class="VPFlyout VPNavBarExtra extra" data-v-c0ca57de data-v-a30de838 data-v-d361715a><button type="button" class="button" aria-haspopup="true" aria-expanded="false" aria-label="extra navigation" data-v-d361715a><span class="vpi-more-horizontal icon" data-v-d361715a></span></button><div class="menu" data-v-d361715a><div class="VPMenu" data-v-d361715a data-v-762467e6><!----><!--[--><!--[--><!----><div class="group" data-v-a30de838><div class="item appearance" data-v-a30de838><p class="label" data-v-a30de838>主题模式</p><div class="appearance-action" data-v-a30de838><button class="VPSwitch VPSwitchAppearance" type="button" role="switch" title aria-checked="false" data-v-a30de838 data-v-28f3c3e1 data-v-90e6f109><span class="check" data-v-90e6f109><span class="icon" data-v-90e6f109><!--[--><span class="vpi-sun sun" data-v-28f3c3e1></span><span class="vpi-moon moon" data-v-28f3c3e1></span><!--]--></span></span></button></div></div></div><div class="group" data-v-a30de838><div class="item social-links" data-v-a30de838><div class="VPSocialLinks social-links-list" data-v-a30de838 data-v-1a6f995b><!--[--><a class="VPSocialLink no-icon" href="https://github.com/viptv-work" aria-label="Github" target="_blank" rel="noopener" data-v-1a6f995b data-v-7c729a9c><i class="fab fa-github fa-lg" alt="Github"></i></a><a class="VPSocialLink no-icon" href="mailto:viptvx@gmail.com" aria-label="Gmail" target="_blank" rel="noopener" data-v-1a6f995b data-v-7c729a9c><i class="fas fa-envelope fa-lg" alt="Gmail"></i></a><a class="VPSocialLink no-icon" href="https://t.me/viptv.work" aria-label="Telegram" target="_blank" rel="noopener" data-v-1a6f995b data-v-7c729a9c><i class="fab fa-telegram fa-lg" alt="Telegram"></i></a><a class="VPSocialLink no-icon" href="https://www.viptv.work/about/donate.html" aria-label="VIPTV Sponsors" target="_blank" rel="noopener" data-v-1a6f995b data-v-7c729a9c><i class="fas fa-heart fa-lg" style="color: #EA4AAA;" alt="Github Sponsors"></i></a><!--]--></div></div></div><!--]--><!--]--></div></div></div><!--[--><!--]--><button type="button" class="VPNavBarHamburger hamburger" aria-label="mobile navigation" aria-expanded="false" aria-controls="VPNavScreen" data-v-c0ca57de data-v-bdae3ec6><span class="container" data-v-bdae3ec6><span class="top" data-v-bdae3ec6></span><span class="middle" data-v-bdae3ec6></span><span class="bottom" data-v-bdae3ec6></span></span></button></div></div></div></div><div class="divider" data-v-c0ca57de><div class="divider-line" data-v-c0ca57de></div></div></div><!----></header><div class="VPLocalNav has-sidebar empty" data-v-a66685a4 data-v-e5275bab><div class="container" data-v-e5275bab><button class="menu" aria-expanded="false" aria-controls="VPSidebarNav" data-v-e5275bab><span class="vpi-align-left menu-icon" data-v-e5275bab></span><span class="menu-text" data-v-e5275bab>文章</span></button><div class="VPLocalNavOutlineDropdown" style="--vp-vh:0px;" data-v-e5275bab data-v-1e01e433><button data-v-1e01e433>返回顶部</button><!----></div></div></div><aside class="VPSidebar" data-v-a66685a4 data-v-9fe1a170><div class="curtain" data-v-9fe1a170></div><nav class="nav" id="VPSidebarNav" aria-labelledby="sidebar-aria-label" tabindex="-1" data-v-9fe1a170><span class="visually-hidden" id="sidebar-aria-label" data-v-9fe1a170> Sidebar Navigation </span><!--[--><!--]--><!--[--><div class="no-transition group" data-v-d58aefb7><section class="VPSidebarItem level-0 has-active" data-v-d58aefb7 data-v-af6b2e98><!----><div class="items" data-v-af6b2e98><!--[--><div class="VPSidebarItem level-1 is-link" data-v-af6b2e98 data-v-af6b2e98><div class="item" data-v-af6b2e98><div class="indicator" data-v-af6b2e98></div><a class="VPLink link link" href="/%E5%B1%B1/%E5%8D%9A%E5%B1%B1%E7%AF%87" data-v-af6b2e98><!--[--><p class="text" data-v-af6b2e98>博山篇</p><!--]--></a><!----></div><!----></div><div class="VPSidebarItem level-1 is-link" data-v-af6b2e98 data-v-af6b2e98><div class="item" data-v-af6b2e98><div class="indicator" data-v-af6b2e98></div><a class="VPLink link link" href="/%E5%B1%B1/%E5%82%AC%E5%AE%98%E7%AF%87" data-v-af6b2e98><!--[--><p class="text" data-v-af6b2e98>催官篇</p><!--]--></a><!----></div><!----></div><div class="VPSidebarItem level-1 is-link" data-v-af6b2e98 data-v-af6b2e98><div class="item" data-v-af6b2e98><div class="indicator" data-v-af6b2e98></div><a class="VPLink link link" href="/%E5%B1%B1/%E6%B1%89%E4%B9%A6%E5%A4%A9%E6%96%87%E5%BF%97" data-v-af6b2e98><!--[--><p class="text" data-v-af6b2e98>汉书天文志</p><!--]--></a><!----></div><!----></div><div class="VPSidebarItem level-1 is-link" data-v-af6b2e98 data-v-af6b2e98><div class="item" data-v-af6b2e98><div class="indicator" data-v-af6b2e98></div><a class="VPLink link link" href="/%E5%B1%B1/%E6%92%BC%E9%BE%99%E7%BB%8F" data-v-af6b2e98><!--[--><p class="text" data-v-af6b2e98>撼龙经</p><!--]--></a><!----></div><!----></div><div class="VPSidebarItem level-1 is-link" data-v-af6b2e98 data-v-af6b2e98><div class="item" data-v-af6b2e98><div class="indicator" data-v-af6b2e98></div><a class="VPLink link link" href="/%E5%B1%B1/%E9%BB%84%E5%B8%9D%E9%98%B4%E7%AC%A6%E7%BB%8F" data-v-af6b2e98><!--[--><p class="text" data-v-af6b2e98>黄帝阴符经</p><!--]--></a><!----></div><!----></div><div class="VPSidebarItem level-1 is-link" data-v-af6b2e98 data-v-af6b2e98><div class="item" data-v-af6b2e98><div class="indicator" data-v-af6b2e98></div><a class="VPLink link link" href="/%E5%B1%B1/%E9%87%91%E9%94%81%E7%8E%89%E5%85%B3%E7%BB%8F" data-v-af6b2e98><!--[--><p class="text" data-v-af6b2e98>金锁玉关经</p><!--]--></a><!----></div><!----></div><div class="VPSidebarItem level-1 is-link" data-v-af6b2e98 data-v-af6b2e98><div class="item" data-v-af6b2e98><div class="indicator" data-v-af6b2e98></div><a class="VPLink link link" href="/%E5%B1%B1/%E7%81%B5%E5%AE%AA" data-v-af6b2e98><!--[--><p class="text" data-v-af6b2e98>灵宪</p><!--]--></a><!----></div><!----></div><div class="VPSidebarItem level-1 is-link" data-v-af6b2e98 data-v-af6b2e98><div class="item" data-v-af6b2e98><div class="indicator" data-v-af6b2e98></div><a class="VPLink link link" href="/%E5%B1%B1/%E9%9D%92%E5%9B%8A%E7%BB%8F" data-v-af6b2e98><!--[--><p class="text" data-v-af6b2e98>青囊经</p><!--]--></a><!----></div><!----></div><div class="VPSidebarItem level-1 is-link" data-v-af6b2e98 data-v-af6b2e98><div class="item" data-v-af6b2e98><div class="indicator" data-v-af6b2e98></div><a class="VPLink link link" href="/%E5%B1%B1/%E5%85%A5%E5%9C%B0%E7%9C%BC%E5%85%A8%E4%B9%A6" data-v-af6b2e98><!--[--><p class="text" data-v-af6b2e98>入地眼全书</p><!--]--></a><!----></div><!----></div><div class="VPSidebarItem level-1 is-link" data-v-af6b2e98 data-v-af6b2e98><div class="item" data-v-af6b2e98><div class="indicator" data-v-af6b2e98></div><a class="VPLink link link" href="/%E5%B1%B1/%E5%8F%B2%E8%AE%B0%E5%A4%A9%E5%AE%98%E4%B9%A6" data-v-af6b2e98><!--[--><p class="text" data-v-af6b2e98>史记天官书</p><!--]--></a><!----></div><!----></div><div class="VPSidebarItem level-1 is-link" data-v-af6b2e98 data-v-af6b2e98><div class="item" data-v-af6b2e98><div class="indicator" data-v-af6b2e98></div><a class="VPLink link link" href="/%E5%B1%B1/%E6%B0%B4%E9%BE%99%E7%BB%8F" data-v-af6b2e98><!--[--><p class="text" data-v-af6b2e98>水龙经</p><!--]--></a><!----></div><!----></div><div class="VPSidebarItem level-1 is-link" data-v-af6b2e98 data-v-af6b2e98><div class="item" data-v-af6b2e98><div class="indicator" data-v-af6b2e98></div><a class="VPLink link link" href="/%E5%B1%B1/%E5%A4%A9%E5%B7%A5%E5%BC%80%E7%89%A9" data-v-af6b2e98><!--[--><p class="text" data-v-af6b2e98>天工开物</p><!--]--></a><!----></div><!----></div><div class="VPSidebarItem level-1 is-link" data-v-af6b2e98 data-v-af6b2e98><div class="item" data-v-af6b2e98><div class="indicator" data-v-af6b2e98></div><a class="VPLink link link" href="/%E5%B1%B1/%E9%9B%AA%E5%BF%83%E8%B5%8B" data-v-af6b2e98><!--[--><p class="text" data-v-af6b2e98>雪心赋</p><!--]--></a><!----></div><!----></div><div class="VPSidebarItem level-1 is-link" data-v-af6b2e98 data-v-af6b2e98><div class="item" data-v-af6b2e98><div class="indicator" data-v-af6b2e98></div><a class="VPLink link link" href="/%E5%B1%B1/%E9%98%B3%E5%AE%85%E5%8D%81%E4%B9%A6" data-v-af6b2e98><!--[--><p class="text" data-v-af6b2e98>阳宅十书</p><!--]--></a><!----></div><!----></div><div class="VPSidebarItem level-1 is-link" data-v-af6b2e98 data-v-af6b2e98><div class="item" data-v-af6b2e98><div class="indicator" data-v-af6b2e98></div><a class="VPLink link link" href="/%E5%B1%B1/%E7%8E%89%E5%B0%BA%E7%BB%8F" data-v-af6b2e98><!--[--><p class="text" data-v-af6b2e98>玉尺经</p><!--]--></a><!----></div><!----></div><div class="VPSidebarItem level-1 is-link" data-v-af6b2e98 data-v-af6b2e98><div class="item" data-v-af6b2e98><div class="indicator" data-v-af6b2e98></div><a class="VPLink link link" href="/%E5%B1%B1/%E8%91%AC%E6%B3%95%E5%80%92%E6%9D%96" data-v-af6b2e98><!--[--><p class="text" data-v-af6b2e98>葬法倒杖</p><!--]--></a><!----></div><!----></div><div class="VPSidebarItem level-1 is-link" data-v-af6b2e98 data-v-af6b2e98><div class="item" data-v-af6b2e98><div class="indicator" data-v-af6b2e98></div><a class="VPLink link link" href="/%E5%B1%B1/%E8%91%AC%E7%BB%8F" data-v-af6b2e98><!--[--><p class="text" data-v-af6b2e98>葬经</p><!--]--></a><!----></div><!----></div><div class="VPSidebarItem level-1 is-link" data-v-af6b2e98 data-v-af6b2e98><div class="item" data-v-af6b2e98><div class="indicator" data-v-af6b2e98></div><a class="VPLink link link" href="/%E5%B1%B1/%E8%91%AC%E7%BB%8F%E7%BF%BC" data-v-af6b2e98><!--[--><p class="text" data-v-af6b2e98>葬经翼</p><!--]--></a><!----></div><!----></div><div class="VPSidebarItem level-1 is-link" data-v-af6b2e98 data-v-af6b2e98><div class="item" data-v-af6b2e98><div class="indicator" data-v-af6b2e98></div><a class="VPLink link link" href="/%E5%B1%B1/%E5%AE%85%E7%BB%8F" data-v-af6b2e98><!--[--><p class="text" data-v-af6b2e98>宅经</p><!--]--></a><!----></div><!----></div><!--]--></div></section></div><!--]--><!--[--><!--]--></nav></aside><div class="VPContent has-sidebar" id="VPContent" data-v-a66685a4 data-v-93049432><div class="VPDoc has-sidebar has-aside" data-v-93049432 data-v-c00a6515><!--[--><!--]--><div class="container" data-v-c00a6515><div class="aside" data-v-c00a6515><div class="aside-curtain" data-v-c00a6515></div><div class="aside-container" data-v-c00a6515><div class="aside-content" data-v-c00a6515><div class="VPDocAside" data-v-c00a6515 data-v-70a3c13e><!--[--><!--]--><!--[--><!--[--><!--[--><!--[--><div class="share-link-container" data-v-2b95c87a><button class="share-link-button" data-v-2b95c87a><span data-v-2b95c87a><i class="fas fa-share-alt" data-v-2b95c87a></i> 分享此页面</span></button></div><!--]--><!--]--><!--]--><!--]--><nav aria-labelledby="doc-outline-aria-label" class="VPDocAsideOutline" data-v-70a3c13e data-v-72cc2b37><div class="content" data-v-72cc2b37><div class="outline-marker" data-v-72cc2b37></div><div aria-level="2" class="outline-title" id="doc-outline-aria-label" role="heading" data-v-72cc2b37>本页目录</div><ul class="VPDocOutlineItem root" data-v-72cc2b37 data-v-238439ab><!--[--><!--]--></ul></div></nav><!--[--><!--]--><div class="spacer" data-v-70a3c13e></div><!--[--><!--]--><!----><!--[--><!--]--><!--[--><!--]--></div></div></div></div><div class="content" data-v-c00a6515><div class="content-container" data-v-c00a6515><!--[--><!--]--><main class="main" data-v-c00a6515><div style="position:relative;" class="vp-doc _%E5%B1%B1_%E6%92%BC%E9%BE%99%E7%BB%8F" data-v-c00a6515><div><h2 id="疑龙经·上篇" tabindex="-1">疑龙经·上篇 <a class="header-anchor" href="#疑龙经·上篇" aria-label="Permalink to &quot;疑龙经·上篇&quot;">​</a></h2><p>疑龙何处最难疑，寻得星峰却是枝。关峡从行并护托，矗矗枪旗左右随。</p><p>幹上星峰金不作，星峰龙法近虚词。与君少释狐疑事，幹上寻龙真可据。</p><p>幹龙长远去无穷。行到中间阳气聚。面前山水又可爱，背后护龙皆反背。</p><p>君如就此问疑龙，此是幹龙迎送队。譬如赍粮适千里，岂无顿宿分内外。</p><p>龙行长远去茫茫，定有参随部位长。凡有好山为幹去，枝龙尽处有旗枪。</p><p>旗枪也是星峰作，圆净尖方高更卓。就中寻穴穴却无，幹去未休枝早落。</p><p>枝龙身上亦可裁，半是虚花半是胎。若是虚花无朝应，若是结实护送回。</p><p>护缠尚要观叠数，一叠回来龙身顾。莫便将为真实看，此是护龙叶交互。</p><p>三重五重抱回来，此就枝龙腰上做。幹龙尤自随水去，护送迢迢不回顾。</p><p>正龙身上不生峰，有峰皆是枝叶送。君如见此幹龙身，的向幹龙穷处觅。</p><p>君如寻得幹龙穷。二水相交穴受风。风吹水劫却非穴，君如到此是疑龙。</p><p>请君看水交缠处，水外有山来聚会。翻身顾母顾祖宗，此是回龙转身处。</p><p>宛转回龙是挂钩，未作穴时先作朝。朝山皆是宗与祖，不举千里远迢迢。</p><p>穴前诸官皆拜揖，千源万派皆朝入。此是寻龙大法门，两水夹来皆转揖。</p><p>寻龙何处使人疑，寻得星峰却是枝。枝中乱来无正穴，真龙到处又疑非。</p><p>只缘不识两边护，却爱飞峰到脚随。飞峰斜落是龙脚，脚上生峰一达卓。</p><p>真龙平处无星峰，两边生峰至难捉。背斜面直号飞峰，此是真龙夹从龙。</p><p>一节生峰一节插，两节虽长号宽峡。峡长绕出真龙前，背后星峰又可怜。</p><p>到此狐疑不能识，请向正龙寻两边。两边起峰为护从，正龙低平最贵重。</p><p>星峰两边转前揖，揖在穴前为我用。问君州县正身龙。大浪横江那有峰。</p><p>起峰皆是两边脚，去为小穴为村落。如此寻龙看两边，两边生脚未尝偏。</p><p>正身绕却中央去，禄破文廉多作关。关门是为有大小，破禄二星外为拦。</p><p>禄存无禄作神坛，破军不破作近关。要寻大地寻关局，关局大小水口山。</p><p>大凡寻龙要寻幹，莫道无星又无换，君如不识枝幹龙，每见于龙多诞漫。</p><p>不知斡长缠亦长，外山外县山为伴。寻龙千里远迢递，其次五百三百里，</p><p>先就舆图看水源，两水夹来皆有气。水源自是有长短，长作军州短作县。</p><p>枝上节节是乡村，幹上时时断复断。分枝劈脉散乱去，幹中有枝枝复幹。</p><p>凡有枝龙长百里，百里周围作一县。百里各有小于龙，两水峡来寻曲岸。</p><p>曲岸有水抱龙头，抱处好寻气无散。到此先看水口山，水口交牙内局宽。</p><p>便就宽容平处觅，左右周围无空阔。断然有穴在此处，更看朝水与朝山。</p><p>朝水与龙一般远，共祖同宗来作伴。客山千里来作朝，朝在面前为近案。</p><p>如有朝迎情性真，将相公候立可断。寻得真龙不识穴，不识穴时总空说。</p><p>识龙识穴始为真，下着真龙官不绝。真龙隐拙穴难寻，惟有朝山识幸心。</p><p>朝若高时高处点，朝着低时低处针。朝山亦自有真假，若是真时特来也。</p><p>若是假时山不来，徒爱尖圆巧如画。若有真朝来入怀，不必尖圆如龙马。</p><p>惟要低昂起伏来，不爱尖倾直去者。直去名为坠朝山，虽见尖圆也是闲。</p><p>譬如贵人背面立，与我情意不相关。亦有横列为朝者，若是横朝似衙嗜。</p><p>前山横过脚分枝，枝上作朝首先下。首下作峰或尖圆，双双来朝列我前。</p><p>大作排牙小作列，如鱼骄头蚕比肩。朝馀却去作水口，与我后缠两相凑。</p><p>交牙护断水不流，不放一山一水走。到此寻穴定明堂，明堂横直细推别。</p><p>横城宽抱有垣星，更以三垣论交结。交结多时垣气深，交结少时垣局泄。</p><p>长垣便是横朝班，局心便是明堂山。钩铃垂脚向垣口，北面重重尊圣颜。</p><p>大抵山形虽在地，地有精光属星次。体魂在地光在天，识得星光真精艺。</p><p>明堂惜水如惜血，穴里避风如避贼。莫令穴缺被风吹，莫使溜牙遭水劫。</p><p>问君如何辨明堂，外山抱里内平洋。也有护关亦如此，君若到此细推详。</p><p>时师每到关峡里。山水周围秀且丽。踌躇四顾说明堂，妄指横山作真地。</p><p>不知关峡自周围，只是护关堂泄气，泄气之法妙何观，左右虽回外天拦。</p><p>此是正龙护关峡，莫将堂局此中看。与君细论明堂样，明堂须要之玄放。</p><p>明堂远曲如绕绳，远在穴前须内向。内向之水抱身横，对面抱来弓带象。</p><p>上山下来下山上，中有吉穴随形向。形若真时穴始真，形若不真是虚诳。</p><p>虚诳之山看两边，两边虚空亦如然。外缠不转内托返，此是贵龙形气散，</p><p>龙虎背后有衣据，此是官关拜舞袖。虽然有袖穴不见，官不离乡任何受。</p><p>贵龙行处有毯褥，毯褥之龙富贵局。问君毯褥如何分，龙下有坪如鳖裙。</p><p>譬如贵人有拜席，又如僧道坛具伸。真龙到穴有泅褥，便是枝龙山富足。</p><p>此是神仙识贵龙，莫道肥龙多息肉。瘦龙虽是孤寒山，也有瘦龙出高官。</p><p>肥龙须作贵龙体，也有肥龙反凌替。问君肥瘦如何分，莫把雌雄妄轻议。</p><p>大戴亦当有此言，溪谷为牧低伏蹲。冈陵为牡必雄峙，不知肥瘦有殊分。</p><p>汉儒以山论夫妇，夫山高峻妇低去。此是儒家论尊卑，便是龙家雌雄语。</p><p>大抵肥龙要瘦护，瘦龙也要肥龙御。瘦龙若有咽褥形，千里封候居此地。</p><p>敢将禹迹来问君，舆图之上要细论。寻龙论脉尤论势，地势如何却属坤。</p><p>若以山川分两界，黄河川江两源派。其中有枝济与河，淮汉湘水亦长源。</p><p>幹中有枝枝有幹，长者入海短入垣。若以斡龙会大尽，太行喝石至海孺。</p><p>又有高山入韦领，又分汝颖河流吞。南幹分枝入海内，河北河东皆不背。</p><p>葱领连绵入桂连，又入衡阳到江边。其间屈曲分臂去，不知多少枝叶繁。</p><p>又分一派入东海，又登竭石会为垣。一枝分送人海门，幹龙画在江阴坟。</p><p>若队斡龙为至贵。东南沿海天中草。如河坦星不在彼，多在枝龙身上分，</p><p>到波枝幹又难辩，枝上多为州与县。京都多是在中东。海岸山穷风荡散。</p><p>君如要识枝幹龙，更看疑龙中下卷。</p><h2 id="疑龙经·中篇" tabindex="-1">疑龙经·中篇 <a class="header-anchor" href="#疑龙经·中篇" aria-label="Permalink to &quot;疑龙经·中篇&quot;">​</a></h2><p>虽然已识枝中幹，长作京都短作县。枝中有幹幹有枝，心里能明口能辨。</p><p>只恐寻龙到此穷，两水夹来风荡散。也有方州并大邑，直到水穷山绝献。</p><p>也有城隍一都会，深在山原隈僻畔。今日君寻到水穷，砂砾坦然缠护窜。</p><p>右寻无穴左无形，无穴无形却寻转。寻转分枝上觅穴，惟见纵横枝叶乱。</p><p>也识转唤也识缠。也识护托也识缠。只是弧疑难捉穴，穴若假时无正案。</p><p>到此之时心生疑，若遇高明能剖判。为君决破之疑心、枝幹乱时分背面。</p><p>假如两水夹龙来，便看外缠那边回。缠山缠水回抱处，背底缠山缠水隈。</p><p>护缠亦自有大小，大小随龙长短来。龙长缠护亦长远，龙短缠护亦近挨。</p><p>大抵缠山必回转，莫把明堂向外裁。曲转之形必是面。只恐进山塞不开。</p><p>寻得缠护分明了，更看落头寻要妙。缠出缠水如衣屏，向前宽阔看多少。</p><p>缠水缠山作案山。只恐明堂狭不宽。山回水抱虽似面，浪打风吹岩壁寒，</p><p>请君来此看背面，水割石岩龙背转。若是面时宽且平，若是背时多陡岩。</p><p>面时平坦中立穴，局内必定朝水缓。萦纡怀抱入怀来，不似背变风荡散。</p><p>君如识得背面时，枝幹寻龙无可疑。宽平大曲处寻穴，此为大地断无疑。</p><p>详看朝迎在何处，中有横过水城聚。背后缠水与山回，相合前朝水相随。</p><p>后缠抱来结水口，前头生脚来相凑。两山丙不作一关，更看罗星识先后。</p><p>罗星亦自有首尾，首逆上头尾拖水。如此地穴与寻龙，不落空户与失踪。</p><p>秤定上下左右手，的有真龙在此中。忽然数山皆逼水，水夹数山来相从。</p><p>君如看到护送山。上坡下坡事一同。无疑上坡是真穴，看来下坡亦藏风。</p><p>二疑更看上下转，山水转抱是真龙。夹龙自上亦作穴，此处恐是双雌雄。</p><p>虽作两穴分贵贱，分高分下更分中。也有真形无朝水，只看朝山为近侍。</p><p>朝水案外暗循环，此穴自非中下地。吸爱案山逼水转，不爱顺流随水势。</p><p>顺流随水案无力，此处名为破城里。若是逆水作案山，关得处垣无走气。</p><p>也有真形无朝山。只要诸水聚其间。汪汪万顷明常外，内局周回如抱环。</p><p>钩钤键闭不漏泄，内气无容外气残。外阳朝海拱辰入，内气端然龙虎安。</p><p>枝幹之龙识背面，位极人臣世袭官。总饶已能分背面，面得宽平背崖岩。</p><p>假如两水夹龙来、屈曲翻身势大转。一回顿伏一翻身，一田转换一回断。</p><p>两边皆有山水朝，两边皆有水抱岩。两边皆有穴形真，两边皆有穴形真，</p><p>两边皆有山水案。两边朝迎皆可观，两边明堂皆入选。两边缠护一般来，</p><p>两手下边皆回转。此山背面未易分。心下狐疑又能判。不应两边皆立穴。</p><p>大小岂容无贵贱。只缘花穴使人疑。更看护身脚各辩。莫来此处谈真龙。</p><p>两水夹来龙必转。逆转之龙有鬼山，鬼山拖脚皆后环。识得背面更识鬼，</p><p>识鬼之外更识官。大凡幹龙行尽处，外山隔水来相顾。幹龙若是有鬼山，</p><p>回转向前宽处安。凡山大曲水大转，必有王候居此间。也有幹龙夹两水，</p><p>更不回头直为邀。只是两护必不同，定有护关交结秘。幹龙行尽若天鬼，</p><p>须看众水聚何处。众水聚处是明堂，左右交牙锁真气。如此明堂虽是真，</p><p>锁结交牙诚可贵。问君疑龙何处难，两水之中必有山。两山之中必有水，</p><p>山水相夹是机源。假如十条山同聚，必有十水归一处。其间一水是出门，</p><p>九山同来作门户。东行看西西山好。西上看东东山妙。南山望见北上山，</p><p>山奇水秀疑似间。北上看见南山水，矗矗尖奇秀且丽。君如遇见此处时，</p><p>两水夹来何处是？与君更为何分别，先分贵贱星罗列。更须参究龙短长，</p><p>又看顿伏星善良。尊星不青为朝见，从龙虽来挠掉藏。贵龙重重出入账，</p><p>贱龙天帐空雄强。十山九水难同聚，贵龙居中必异常。问君如何分贵贱，</p><p>真龙不肯为朝见。凡有星峰去作朝，此龙骨里福潜消。譬如吏兵与臣仆，</p><p>终朝跪起庭前杖。那有精神立自身，时师只说同关局。朝山护送岂无穴，</p><p>轻重金与贵龙别。龙无贵贱只论长，缠龙远出前更强。若徒论长不论贵，</p><p>缠龙有穴反为艮。中恐寻龙易厌口，虽有眼力无脚力。若不穷源论祖宗，</p><p>也寻顿伏识真踪。古人寻龙寻顿伏，盖缘顿伏生尖曲。曲转之徐必生枝，</p><p>枝上必为小关局。譬如人行适千里，岂无解鞍并顿宿。顿宿之所虽未住，</p><p>亦有从行并部曲。顿伏移换并退卸，却看山面何方下。移换却须寻回山，</p><p>山回却有迎送还。迎送相从识龙面，龙身背上是缠山。缠山转来龙抱体，</p><p>此中寻穴又何难。古人建都与建邑，先寻顿伏识龙关。升虚望楚与涉懒，</p><p>此是寻顿与山面。降观于桑与降原，此是寻伏下平田。度其夕阳挨以日，</p><p>南北东西向无失。乃涉南冈景于京，此是望穴识龙形。险彼百泉观水去，</p><p>陈彼溶原观水聚。或险南冈与太原，是寻顿伏非苟然。古人卜宅贵详审，</p><p>经旨分明与后传。</p><h2 id="疑龙经·下篇" tabindex="-1">疑龙经·下篇 <a class="header-anchor" href="#疑龙经·下篇" aria-label="Permalink to &quot;疑龙经·下篇&quot;">​</a></h2><p>龙已识真无可疑，尚有疑穴费心思。大抵真龙临落穴，先为虚穴贴身随。</p><p>穴有乳头有钳口，更有平坡无左右。亦有高峰下带垂，更有昂头居陇首。</p><p>也曾见穴在平洋，四畔周围无高冈。也曾见穴临水际，俗人见穴无包藏。</p><p>也曾也穴如仄掌，却与仰掌无两样。也曾出穴直如枪，两水射胁自难当。</p><p>更有两山合一气，两水三山同一场。君如识穴不识怪，只爱左右抱者强。</p><p>此与俗人无以异，多是葬在虚花里。虚花左右似有情，仔细辨来非正形。</p><p>虚穴假穴更是巧，仔细看来无甚好。怪形异穴人厌看，如何子孙世袭官。</p><p>只缘怪形君未识，识得裁穴却无难。识龙自合当识穴，已在《变星篇》内说。</p><p>恐君疑穴难取裁，好向后龙身上别。龙上生峰是根口，前头结穴是花开。</p><p>根口若真穴不假，盖从种类生出来。若不随星识根种，妄随虚穴凿山隈。</p><p>请君孰认《变星篇》，为钳为乳为分别。高低平地穴随身，岂肯妄下钳乳穴？</p><p>穴若不随龙上星，断然是假不是真。请君更好旧坟覆，贪星是乳巨钤局。</p><p>外县京国多平洋，也有城邑在高岗。淮甸州县在水尾，夔峡山岭是城隍。</p><p>随他地势看高下，不可执一拘挛也。千万随山寻穴形，此说断能辩真假。</p><p>冀州壶口落低下，盖缘辅弼为垣马。太原落处尖似枪，盖缘廉破龙最长。</p><p>建康落在坡平地，盖缘辅弼星为体。太原平坦古战场，熊耳为龙星可详。</p><p>长安帝垣星外峙，巨武竹龙生出势。京师落在垣局中，狼星夹出巨门龙。</p><p>太行走入河中府，入首连生六七存。入首虽然只是山，落处却在回环间。</p><p>此与窝钳无以异，只在大小识形难。我观星辰在龙上，预定前头穴形象。</p><p>为钳为乳或为坡，或险或夷或如掌。历观龙穴无不然，大小随形无两样。</p><p>此是流星定穴法，不肯向人谩空诳。更有二十八舍间，星穴裁之最为上。</p><p>大凡识星方识龙，龙神落穴有真踪。真踪入穴有形势，形势真时寻穴易。</p><p>若不识形穴难寻，左右高低如何针？且如龙形有几样，近水近山随物象。</p><p>如蛇如虎各有穴，形若真时穴可想。龙有耳角与腹肠，鼻颡如何却福昌。</p><p>虎有鼻唇并眼耳，肩背如何却出贵？看他形象宛在中，最是朝山识正龙。</p><p>高低只取朝山定，莫言三穴有仙踪。千里来龙只一穴，正者为优旁者劣。</p><p>枝上有穴虽有形，不若干龙为至精。龙从左来穴居右，只为回来方入首。</p><p>龙从右来穴居左，只为藏形如转磨。高山万仞或低藏，看他左右及外阳。</p><p>左右低时在低处，左右高时在高冈。朝山最是龙正穴，不必求他金尺量。</p><p>正穴当朝必有将，有将便宜为对向。穴在南时北上寻，穴在北时南上望。</p><p>朝迎矗矗两边摭，向内有如鸡见蛇。对面正来不倾仄，才方移步便欹斜。</p><p>只将对将寻真穴，将若真时穴最佳。乳头之穴怕风缺，风若入来人绝灭；</p><p>必须低下避风吹，莫道低时鳖裙绝。钳穴如钮挂壁隈，惟嫌顶上有水来；</p><p>钗头不圆多破碎，水倾穴内必生灾。仰掌要在掌心里，左右挨排恐非是。</p><p>窝形须要曲如窠，左右不容少偏陂；偏陂不可名窠穴，倒仄倾摧祸奈何！</p><p>尖枪之穴要外裹，外裹不牢反生祸；外山抱裹穴如枪，左右抱来尖不妨。</p><p>山来雄勇势难竭，便是尖形也作穴。只要前山曲抱转，针着正形官不绝。</p><p>穴法至多难具陈，识得龙真穴始真。真形定是有真案，三百余形穴穴新。</p><p>太凡寻穴非一样，降势随形合星象。譬如铜人针炙穴，穴的宛然方始当。</p><p>忽然针灸失真机，一指隔差连命丧。大凡立穴在人心，心眼分明巧处寻。</p><p>重重包裹莲花瓣，正穴却在莲花心。真龙定是有真穴，只为形多难具说。</p><p>朝迎护从亦有穴，形穴虽成有优劣。朝迎若是有真情，此是真龙断不疑。</p><p>朝迎逆转官星上，小作星形分别枝。虽然有穴非大器，随形斟酌事随宜。</p><p>大凡有形必有案，大形大穴如何断？譬如至尊坐明堂，列班排牙不撩乱。</p><p>出人短小与气宽，皆是明堂与案山。明堂宽阔气宽大，案山逼迫人凶顽。</p><p>案来降我人慈善，我去伏案贵人贱。龙形若有云雷案，人善享年亦长远。</p><p>虎蛇若遇蛤与狸，虽出武权势易衰。略举些言以为例，请君由此细寻推。</p><p>周家农务起后稷，享国享年延八百。秦人关内恃威权，蚕灭诸侯二世绝。</p><p>此言虽大可喻小，嵩岳降神出申伯。大抵人是山川英，天降圣贤为时生。</p><p>祖宗必定有山宅，占得山川万古灵。</p><h2 id="疑龙经·附-疑龙十问" tabindex="-1">疑龙经·附：疑龙十问 <a class="header-anchor" href="#疑龙经·附-疑龙十问" aria-label="Permalink to &quot;疑龙经·附：疑龙十问&quot;">​</a></h2><h3 id="一问抱养及僧道嗣续疑龙如何" tabindex="-1">一问抱养及僧道嗣续疑龙如何？ <a class="header-anchor" href="#一问抱养及僧道嗣续疑龙如何" aria-label="Permalink to &quot;一问抱养及僧道嗣续疑龙如何？&quot;">​</a></h3><p>问君葬者乘生气，骨骸受福荫遗体。此说尚有一可疑，抱养之儿非己子。</p><p>僧道嗣续是外来，如何却也能承继？与君详论古人言，举此大略非徒然。</p><p>骨骸受气荫遗体，此理昭我不容议。却将僧道并抱养，辨论如何同己子。</p><p>此说诚然是可疑，固宜穷理细寻推。人家生出英豪子，便是山川锺秀气。</p><p>山川灵气降为神，神随主者家生人。此山此穴认为主，即随香火降人身。</p><p>古人尝有招魂葬，招魂天人可为样。招魂葬了祀事严，四百年间汉家旺。</p><p>何拘骸骨葬亲生，只要祀事香火明。亦有四五百年祖，棺椁骸骨化为土。</p><p>子孙千百尚荣华，人指此山谁是主。此山此穴有主者，神灵只向此家住。</p><p>山川秀丽来为嗣，岂虑其家无富贵？山川日夜有朝迎，生出为人亦如是。</p><p>乃知抱养与亲生，同受生灵无以异。故人接花接果义，与此相参非与是。</p><p>后母却荫前母儿，前母亦荫后母子。只缘受恩与受养，如同所生并同气。</p><p>以此言之在继承，只与香火无衰替。乃知招魂与抱子，僧道相承皆类此。</p><h3 id="二问公位疑龙如何" tabindex="-1">二问公位疑龙如何？ <a class="header-anchor" href="#二问公位疑龙如何" aria-label="Permalink to &quot;二问公位疑龙如何？&quot;">​</a></h3><p>问公如何分公位，父母生时无少异。间或生时有爱憎，死后何由别荣悴？</p><p>譬如一木同根生，一枝枯悴一枝荣。荣者芳，日夜长，悴者日就枯槁形。</p><p>此后遂有公位议，分长分中分少位。爱憎之说起于心，荣枯之说归于地。</p><p>心有爱憎死却无，地有肥硗此近似。东根肥即东枝荣，西枝硗云西枝瘁。</p><p>要知此说未为当，似是如非当究理。左长前中右少位，此说当初自谁起。</p><p>请君来此细排详，因别长男中少位。震为长子居左方，坎为中男坐来冈；</p><p>艮为少男坐东北，乾统三男居坎傍；坤为地母西南位，长女东南中午地；</p><p>兑为少女在西方，此是乾坤男女位。若以此法论阴阳，男居左傍女西厢。</p><p>中子后龙中女向，自有次第堪推详。爰自萧梁争公位，却以玉鹅埋震地。</p><p>震为长子起春宫，遂起争端谋玉器。公位之说起于斯，断以长震中居离。</p><p>少居兑位四同长，五与二位分毫厘。六与少男无差别，七与长男同共说。</p><p>八与五位共消详，九与三男排优劣。此是河图分九宫，上远一四七相同。</p><p>中元二五八同位，下位三六九连此。后来执此为定议，只就河图分次第。</p><h3 id="三问公位盛衰疑龙如何" tabindex="-1">三问公位盛衰疑龙如何？ <a class="header-anchor" href="#三问公位盛衰疑龙如何" aria-label="Permalink to &quot;三问公位盛衰疑龙如何？&quot;">​</a></h3><p>问君公位虽能别，或盛或衰是何说？也有先盛后来衰，也有衰尽复萌孽。</p><p>此理如何合辨明，时师廖以水宫折。不知年久世成深，岂有长盛无休歇？</p><p>山川之秀虽盘固，气盛气衰有时节。代代长盛者无他，后来接续得吉多。</p><p>衰者后来无救助，年深气歇渐消磨。凡言公位勿固执，先看其人数代祖。</p><p>新旧数坟皆是真，新者必为旧者助。如是之家世民昌，福禄未艾不可量。</p><p>是真不必问大小，积小成大最为妙。是者一坟非者多，纵有大地力分了。</p><p>譬如杯水救薪火，水少火多难救祸。是多非少反成吉，譬如众水成江河。</p><p>岂无一穴分公位，不取众坟参合议。大地难得小易求，积累不已成山丘。</p><p>众坟合力却成大，人说小地生公侯。那堪大地有数穴，世世公侯不休歇。</p><p>凡观巨室著姓家，必有大地福无涯。子孙百世虽分散，内有救地多荣华。</p><p>一穴大地荫十世，小地千坟亦如是。骐骥千里迸一日，驽马十驾亦追至。</p><p>图大不得且思次，此事当为知者议。</p><h3 id="四问阳宅阳宅疑龙如何" tabindex="-1">四问阳宅阳宅疑龙如何？ <a class="header-anchor" href="#四问阳宅阳宅疑龙如何" aria-label="Permalink to &quot;四问阳宅阳宅疑龙如何？&quot;">​</a></h3><p>问君阳宅要安居，此与安坟事一如。人家无坟有善宅，宅与阴地力无珠。</p><p>大凡阳宅性穴小，穴小只宜安坟妙。小穴若为轮奂居，气脉伤残俱凿了。</p><p>况是子孙必众多，渐次分别少比和。一穴裂而为四五，正偏前后岂无讹？</p><p>大凡阳宅要穴大，宽阔连绵又平伏。前头横玉面前宽，可为市井于内外。</p><p>如此方为阳宅居，窄小难容君莫爱。</p><h3 id="五问阳宅阳地大小如何" tabindex="-1">五问阳宅阳地大小如何？ <a class="header-anchor" href="#五问阳宅阳地大小如何" aria-label="Permalink to &quot;五问阳宅阳地大小如何？&quot;">​</a></h3><p>问君阴阳有两宅，古人此事要分别。吕才详论有成书，论己分明无别说。</p><p>要知居止只要势，水抱山朝必有气。忽然陡泻朝对倾，破碎斜倾非吉地。</p><p>下手回环朝揖正，坐主端严无返柄。纵饶小大也安和，住得百年家业盛。</p><p>葬穴宜小居穴大，葬穴侧立居穴宽。</p><h3 id="六问主客山疑龙如何" tabindex="-1">六问主客山疑龙如何？ <a class="header-anchor" href="#六问主客山疑龙如何" aria-label="Permalink to &quot;六问主客山疑龙如何？&quot;">​</a></h3><p>问君主客皆端正，两岩尖圆两相映。主是三山品字安，客亦三山形一般。</p><p>客山上见主山好，主山上见客山端。此处如何辨宾主，只将水抱便为真。</p><p>水城反背处为客，多少时师误杀人。凡观疑穴看堂局，堂局真处抱身曲。</p><p>忽然平过却如何，即以从缠分部属。缠送护托辨假真，朝山无从托龙身。</p><p>朝山直来身少曲，真龙屈曲不朝人。</p><h3 id="七问形真假疑龙如何" tabindex="-1">七问形真假疑龙如何？ <a class="header-anchor" href="#七问形真假疑龙如何" aria-label="Permalink to &quot;七问形真假疑龙如何？&quot;">​</a></h3><p>问君龙固有枝幹，识得枝中幹分乱。故为幹上忽生枝，枝上连生数穴随。</p><p>此是枝龙间旺气，譬如瓜蔓始生枝。分枝枝上连生子，生子之形必相似。</p><p>或如人形必数穴，禽兽之形必同列。凡为形穴必两三，盖缘气类总如一。</p><p>是故流形去结实，连生种类配偶匹。蛇形必定有雌雄，虎形相配无单只。</p><p>大山峡里莫寻蛇，恐是高山脚溜斜。若是真蛇有鼠蛤，如无鼠蛤是虚花。</p><p>或是蜈蚣出面来，亦有蚰蜒为案砂。大山猛勇莫言虎，恐是朝迎为主住。</p><p>重峰拜舞似虎行，若是真虎无阙屏。更有肉堆狮子案，如无此案是朝迎。</p><p>凡辨真假易分判，若是假穴无真案。若是真形案必真，人形人物两相亲。</p><p>兽形降伏如贪噬，禽形必有条为系。龙形云雷象近水，月形星案前陈起。</p><p>凡是真形有真案，试以类求当识算。</p><h3 id="八问幹作枝衰疑龙如何" tabindex="-1">八问幹作枝衰疑龙如何？ <a class="header-anchor" href="#八问幹作枝衰疑龙如何" aria-label="Permalink to &quot;八问幹作枝衰疑龙如何？&quot;">​</a></h3><p>问君前经论贵贱，上是侯藩次州县。幹龙多是生王侯，枝作幹龙亦蕃衍。</p><p>此说分明尚有疑，试举一说为君辨。前言盛衰固有为，枝上又生数条枝。</p><p>节节为龙自有穴，已作未作气自随。胡为上作下必歇，亦有下作上必衰。</p><p>既饶气脉相连接，自有气脉非相依。如何盛衰尚关属，为君决此一狐疑。</p><p>盖小枝龙气脉短，又出小枝无转换。随龙附气气不长，大势上连枝上幹。</p><p>幹头未作枝先兴，枝上未作幹先荣。枝上未作幹后作，幹长枝短力难争。</p><p>恰似一瓶生数嘴，嘴小口大生水利。不从口出嘴长流，口若尽倾嘴无水。</p><p>又如大树生小枝，小枝易瘦大枝肥。大枝分夺全气去，小枝不伐自衰赢。</p><p>更看新作与旧作，年年深浅自可知。</p><h3 id="九问穴有花假疑龙如何" tabindex="-1">九问穴有花假疑龙如何？ <a class="header-anchor" href="#九问穴有花假疑龙如何" aria-label="Permalink to &quot;九问穴有花假疑龙如何？&quot;">​</a></h3><p>问君前论穴难寻，唯有朝山识幸心。高低既以朝为定，真穴自可高低计。</p><p>只缘前后有花假，假穴在后亦堪下。花穴多生连案前，朝山对峙亦如然。</p><p>若将前相为证验，前后花假便不偏。到此令人心目乱，更有一说与人宣。</p><p>假穴断然生在后，龙虎虽端涯必溜。穴中看见龙虎回，外面点检山丑走。</p><p>花穴如何生在前，盖缘连臂使其然。连臂为案横生穴，案外有脚铺茵毡。</p><p>其间岂无似穴者？但见外朝尖与圆。疾师误认此花穴，不知真穴秘中垣。</p><p>前花后假人少识，此法元来秘仙籍。景纯虽然不著书，今日明言不容惜。</p><p>花穴最是使人迷，后龙断妙朝又奇。如何使人不牢爱，只有一破余皆非。</p><p>案山必然向里是，花穴无容有回势。朝山只有顶尖圆，定有脚手丑形随。</p><p>若登正穴试一看，呼吸四围无不至。又有花穴无人知，龙虎外抱左右飞。</p><p>盖缘正穴多隐秘，或作钗钳或乳垂。龙虎数重多外抱，龙上看虎左右归。</p><p>虎上见龙左右抱，或从龙虎上针之。不知止穴尚在内，凡是穴郛曲即非。</p><p>曲是抱里非正穴，请君以此决狐疑。</p><h3 id="十问博换疑龙如何" tabindex="-1">十问博换疑龙如何？ <a class="header-anchor" href="#十问博换疑龙如何" aria-label="Permalink to &quot;十问博换疑龙如何？&quot;">​</a></h3><p>问君寻龙莫失踪，三吉自有三吉峰。前去定作贪狼体，时时回顾火星宗。</p><p>及至剥入辅弼去，犹作小峰顾祖宗。如何变星剥换了，却与前说事不同。</p><p>盖缘幹龙行千里，一剥一换一峰起。由贪入巨入禄文，次第变入廉武里。</p><p>破军尽变入辅弼，每星十二大盘屈。蛇行鹅顶鹤爪分，失落低平骏马奔。</p><p>如此行来又数程，博换变易又前行。前行直到藩垣里，四外有山关水至。</p><p>低平尚有辅弼形，此是入垣寻至止。幹龙行不问祖宗，枝上顾祖却不同。</p><p>幹上剥换节节去，枝上落穴必顾宗。幹龙一变少亦九，多者或至十二重。</p><p>一星十二节始变，周而复始换头面。贪尖巨方小卧蚕，如此周围换尽贪。</p><p>换贪若尽即入巨，亦如贪狼数节去。多至十二少九变，却变禄星分台去。</p><p>禄存节数如贪巨，换了文廉又至武。博换若周即转星，辅星三四弼起程。</p><p>弼星入手必平漫，辅星入首多曲形。此是变星变尽处，变尽垣城四外迎。</p><p>凡观一星便观变，识得变星知近远。远从贪起至破军，换尽龙楼生宝殿。</p><p>虽然高耸却不同，还是尖峰高山面。一博一换形不同，岂可尽言顾祖宗？</p><p>君如识得变星法，千里百里寻来龙。谁人识得大龙脊，山正好时无脚力。</p><p>裹费不惜力不穷，其家世代腰金紫。凡看变星先看断，断处多时星必变。</p><p>如此断绝曲屈行，高入青冥变鹤形。鹤形渐低必断绝，断绝复起是变星。</p><p>却从变星辨贪巨，或是廉文武禄存。只以变星逆求程，识得变星节数法。</p><p>不必论程穷脚力，只从变尽至弼星。岂愁不识得垣城？</p><h2 id="疑龙经·附-卫龙篇" tabindex="-1">疑龙经·附：卫龙篇 <a class="header-anchor" href="#疑龙经·附-卫龙篇" aria-label="Permalink to &quot;疑龙经·附：卫龙篇&quot;">​</a></h2><p>辅弼入垣星既晓，缠送护托皆明了。如何尚有傍明星，此星能明最精妙。</p><p>左侍右卫形如何，此龙生处苦无多。除却天池并夹辅，高山顶生有平波。</p><p>天地之水满则溢，侍卫之水随龙入。深入坎井不闻声，恰似尾闾没无疏。</p><p>道是天地又却非，二山环合使人疑。不知龙自不央过，两边侍卫贴身随。</p><p>要在前侍并后卫，只有一丛贴身体。正龙高枝侍卫低，前池未满后池继。</p><p>看来彷佛似天地，只有流泉活处低。或由田源水入次，或有幹窠如环随。</p><p>两池相逐前后卫，两池相夹左右同。此是贵龙亲待卫，高处是首低是尾。</p><p>只观水流与不流，水若深潜是卫气。龙身若有此真形，一百里外垣城生。</p><p>分垣远去似不顾，垣穷尽处面前横。垣中横水从中过，远缠如带五里生。</p><p>坦前外列如打围，坦气足时无缺破。垣前水直入垣来，曲转东西垣亦开。</p><p>却有随龙小溪涧，弯环抱体常低徊。横城水绕太微势，直朝射入紫垣气。</p><p>百源来聚天市垣，一水抱曲是天园。更有天苑内无润，却有大水环三边。</p><p>平洋宛然是紫气，河中河曲是天市。关中只是天苑垣，伊洛亦合是天肆。</p><p>京师华盖是前星，东京三水入中庭。燕山最高象天市，天市碣石转抱萦。</p><p>太行之东有天市，马耳峰上有侍卫。长江环外有三结，三结坦前水中列。</p><p>中垣巳是帝王州，只是垣城气多泄。海门环合似天市，天目天池生侍卫。</p><p>万里飞腾垣外色，海外诸峰补垣气。盛衰长短固有时，亦是山川积气围。</p><p>略举诸垣与君说，更有难言谁得知？上相次相既列上，上将次将必也两。</p><p>上卫次卫必居中，所论卫龙合天象。山川之气上为星，星辰列次应出形。</p><p>仰观星象储察理，卫龙内坚随龙行。只是贴身不关峡，以此可见天地情。</p><p>略言侍卫贴龙体，详别流星入无底。卫山环合夹龙身，此是垣关常紧闭。</p><p>屠龙不如且抵，多龙少却成痴。大言无当下士笑，或笑或取吾何辞。</p><h2 id="疑龙经·附-变星篇" tabindex="-1">疑龙经·附：变星篇 <a class="header-anchor" href="#疑龙经·附-变星篇" aria-label="Permalink to &quot;疑龙经·附：变星篇&quot;">​</a></h2><p>疑龙尽说总无疑，直龙藏幸便宜知。识得真龙结作处，岂逃真假幹兼枝。</p><p>贪狼一变巨门星，星方磊落如屏形。顿笏顿钟如顿鼓，辅弼随行变禄存。</p><p>禄存带禄为异穴，异穴生成鹤瓜形，鹤爪之形两边短，一距天然撑正身。</p><p>此是禄存带禄处，长短之穴为正形。起顶或成衣冠吏，短短低生左右臂。</p><p>左臂短如插笏形，右臂短如佩鱼势。时师至此多狐疑，却嫌龙虎不缠卫。</p><p>也有龙虎两头尖，左纽右纽休要嫌。也有龙虎生石觜，时师到此何曾喜。</p><p>也有穴在大石间，也有穴在深潭里。也有左长右枝短，也有左短右枝长。</p><p>也有主山似牛轭，也有前案如拖枪。世俗庸师多不取，那知异穴生贤良。</p><p>有如贪狼变文曲，撒网之形非碌碌。撒网之形似牛皮，不着绯衣多食禄。</p><p>有如贪变破军相，天梯隐隐如旗样。旗山若作盖天旗，旗下能生君与相。</p><p>有如破军变贪狼，贪狼入穴如拖枪。拖枪之穴人嫌丑，只缘缠护两山长。</p><p>贪变廉贞梳齿样，长枝有穴无人葬。人言龙虎不归随，那知葬了生公相。</p><p>变作辅星〔下有缺文，字数不详〕变星篇，但是阴阳地理仙。凡遇龙神都照破，只缘心镜已昭圆。</p><h2 id="葬法倒杖·认太极" tabindex="-1">葬法倒杖·认太极 <a class="header-anchor" href="#葬法倒杖·认太极" aria-label="Permalink to &quot;葬法倒杖·认太极&quot;">​</a></h2><p>穴场金鱼水界。圆晕在隐微之间者，为太极。</p><p>上是微茫水分，下是微茫水合。</p><p>合处为小明堂，容人侧卧，便是穴场。</p><p>有此圆晕则生气内聚，故为真穴，立标枕对于此而定。</p><p>无此者，非也。</p><p>若晕顶再见一二半晕如初三夜月样者，名曰天轮，影有三轮者，大地也。</p><h2 id="葬法倒杖·分两仪" tabindex="-1">葬法倒杖·分两仪 <a class="header-anchor" href="#葬法倒杖·分两仪" aria-label="Permalink to &quot;葬法倒杖·分两仪&quot;">​</a></h2><p>晕间凹陷者为阴穴，凸起者为阳穴，是谓两仪。</p><p>就身作穴者为阴龙，宜阳穴；另起星峰作穴者为阳龙，宜阴穴，皆有饶减。</p><p>或上截凸起，下截凹陷，或下截凸起，上截凹陷，或左右凹凸相兼者，为二气相感，则取阴阳交媾之中，升降聚会之所，不用饶减。</p><h2 id="葬法倒杖·求四象" tabindex="-1">葬法倒杖·求四象 <a class="header-anchor" href="#葬法倒杖·求四象" aria-label="Permalink to &quot;葬法倒杖·求四象&quot;">​</a></h2><p>四象者，脉息窟突也。</p><p>脉是晕间微有脊，乃少阴之象；息是晕间微有形，乃少阳之象；窟是晕间微有窝，乃太阴之象；突是晕间微有泡，乃太阳之象。</p><p>四象作居，葬有四法：脉穴当取中定基，息穴当剖开定基，窟穴当培高定基，突穴当凿平定基。</p><h2 id="葬法倒杖·倍八卦" tabindex="-1">葬法倒杖·倍八卦 <a class="header-anchor" href="#葬法倒杖·倍八卦" aria-label="Permalink to &quot;葬法倒杖·倍八卦&quot;">​</a></h2><p>脉缓者，用盖法：当揭高放棺，以盖覆为义；脉急者，用粘法：当就低放棺，以粘缀为义；脉直者，用倚法：当挨偏放棺，以倚靠为义；脉不急不缓而横者，用撞法：当取直放棺，以冲撞为义。</p><p><strong>已上四法，高山阳龙用之。</strong></p><p>息之缓而短者，用斩法：当近顶放棺，以斩破为义；息之不缓不急而长者，用截法：当对腰放棺，以裁截为义；息之低者，用坠法：当凑脚临头放棺，以坠堕为义。</p><p><strong>已上四法，高山阴龙用之。</strong></p><p>窟之狭者，用正法：当中心放棺，以中正为义；窟之阔者，用求法：当迎气放棺，以求索为义；窟之深者，用架法：当抽气放棺，四角立石，以架阁为义；窟之浅者，用折法：当量脉放棺，浅深中半，以比折为义。</p><p><strong>已上四法，平地阳龙用之。</strong></p><p>突之单者，用挨法：当靠实放棺，以挨拶为义；突之双者，用并法：当取短放棺，以兼并为义；突之正者，用斜法：当闪仄放棺，以斜仄为义；突之偏者，用插法：当拨正放棺，以栽插为义。</p><p><strong>已上四法，平地阴龙用之。</strong></p><p>盖者，盖也，有如合盆之形。</p><p>盖之脉自坤而见于乾，盖之法自乾而施于坤，垢复之妙存焉，天地之精见焉。</p><p>顶薄则舍之，切勿疏略，慎毋苟且。</p><p>盖小盖大，则伤其元气；盖大盖小，则闭其生气；盖上盖下，则脱其来气；盖下盖上，则失其止气；</p><p>盖左盖右，或犯其剥气；盖右盖左，或受其冷气，纵得龙穴之妙，必遭横来之祸。</p><p>顶薄舍盖云者，舍之不用，非舍上就下、舍高就卑之谓也。</p><p>此以作穴言，彼以审穴言，意义自别，穴法不殊，略有差池，难致效验。</p><p>粘者，沾也。</p><p>如沾恩宠之义。</p><p>粘之脉自来而止于止，粘之法自止而止于尽。</p><p>施承之道，攸存化生之意，将著下薄莫粘焉。</p><p>理法少差，天渊悬隔。</p><p>粘上粘下，则脱其来气；粘下粘上，则犯其暴气；粘右粘左，则失其正气；粘左粘右，或投其死气，纵得砂水之美，终是或承之羞。</p><p>下薄莫粘云者，弃之不用，非弃低取高、弃下取上之谓也。</p><p>苟粘之真的，虽下临长江大河，亦为无碍。</p><p>工巧岂有下薄弃粘之理乎？</p><p>倚者，依也，如依居之义。</p><p>倚之脉自上而冲于下，倚之法自偏而傍于正。</p><p>傍栖之形既成，变化之道自现。</p><p>倚左倚右，或受冷；倚右倚左，或犯刚；倚上倚下，谓之脱脉；倚下倚上，谓之冲杀，纵得局面之奇，必见衰凌之患。</p><p>本与挨法相似，但挨法施于突之平，倚法用于脉之直，天精天粹之机，至密至微之理，非上智其谁能知？</p><p>撞者，抵也，如抵触之义。</p><p>撞之脉自斜而就于正，撞之法自正而就于斜。</p><p>斜来之脉既专，专一之情可见。</p><p>撞上撞下，则气从上止；撞下撞上，则气从下出；撞重撞轻，则生气虚行；撞轻撞重，则生气太泄，纵得来脉之真，终失正脉之吉。</p><p>本与插相似，但插施于突之傍，而撞施于脉之斜。</p><p>一毫千里之远，江河几席之间，不可不察。</p><p>斩者，断也。</p><p>斩窃其生气，生气见于息之横。</p><p>高不可侵顶，顶晕薄也；低不可近足，足底寒也。</p><p>是以斩上恐失下，斩下怕失上，斩左右恐失中心，斩中心恐失左右。</p><p>细观息象明白，次观穴情的当，然后以斩法施之，则上下左右自成体段。</p><p>然息则体之微也，斩则用之广也。</p><p>若不细察，遽尔投棺，则生气受伤，子母遭挫，纵得包藏之固，终非可久之道。</p><p>且息象用斩，其息必小，小则难以投其大；斩施于息，其茔必大，大则难以容于小。</p><p>必极到之理能明，斯中和之义自见。</p><p>截者，剖也。</p><p>剖辟其生气，生气露于息之直。</p><p>高若侵巅，谓之剖首；低若站麓，谓之剖足。</p><p>是以截上恐遗下，截下恐遗上，截左恐失右，截右恐失左。</p><p>呵气而成，谓之一息。</p><p>一息既成，贴于穴体。</p><p>穴体微茫，切勿轻举。</p><p>斩之息，多土意；截之息，多木意。</p><p>横土用斩，截尽生意；直垂用截，接尽生意。</p><p>势不相侔，作用过迥异。</p><p>若不细玩，遽而轻投，则体用两伤，生气破泄，虽有美润之玉，恐损雕琢之手。</p><p>大抵脉息之穴，不可双葬。</p><p>正谓宁失之小，莫失之大。</p><p>此方极当。</p><p>吊者，悬也。</p><p>悬提其生气，生气直奔入于息下，上不可过高，恐漏其气；下不可过低，恐犯其气。</p><p>一阴既息，诸阳来复，半在息体之足，半在息体之衬。</p><p>气交感而成形，形既完而成穴。</p><p>左右自无可混，上下最宜斟酌。</p><p>若不细用心思，则首受杀伐，足践风寒，左右虽有缠绵，本主自难抵敌。</p><p>大抵与粘相似，但粘乃吊之垂，吊乃粘而起，因材施用之道。</p><p>量职官人之义，须当此处辨之。</p><p>坠者，落也，堕落其滴露。</p><p>生气既完，如果脱蒂。</p><p>上不可顶脉而扦，下不可离脉而作。</p><p>顶不离弦，来意专一；足不离褥，生意直遂。</p><p>息体丰盛，褥弦展转，穴星轩昂，吐出泡脉。</p><p>坠左则就于偏枯；坠右则入于偏驳；坠下则来而不来；坠上则止所非止。</p><p>须审吐落之情，并依坠落之法，若有怠忽，必失本体。</p><p>亲上要退其刚硬之枯，就下要舒其呼吸之气，高不如吊，低不如粘，是为得之。</p><p>正者，整也。</p><p>整肃其身体，收敛其精神。</p><p>窟象既小，生气初凝，过于大，未免伤其元气之真；入于深，岂不伤其细嫩之体？损其元气，则精神不足；坏其细嫩，则本体不完。</p><p>古今葬者虽多，未必尽晓此法。</p><p>是以地吉而人不吉，地美而人不美也。</p><p>亦有上下之误，岂无左右之偏，阴阳妙合，归于中正之天。</p><p>刚柔相济，止于中正之地。</p><p>三分损益，一理推行，自然吻合。</p><p>求者，度也。</p><p>量度其大之止，追求其止之真。</p><p>窟象既大，生气弥漫，过于大则气流而不专；过于小则气游而不息。</p><p>流而不专则度之未真；游而不息则求之未切。</p><p>虽见窝象，分明下穴，百无一发。</p><p>是能求之于穴，不能求之于求也。</p><p>亦有高低之错，岂无浅深之差。</p><p>一真吐露，六义均停，一见了然，五行自著。</p><p>上不容下，下不必上，斯义得之。</p><p>架者，加也。</p><p>加加于木，故名曰架。</p><p>窟象既深，下藏阴杀。</p><p>上而畏风，故气聚下；下而畏湿，故气泊上。</p><p>下上受敌，故气凝中。</p><p>失之于上，难免暴败之祸；失之于下，必受阴消之患。</p><p>故当度其乘气之源，定其止聚之基。</p><p>须先用木以渗其凶暴之情，然后加棺以颛其融溢之气。</p><p>水性就下下之阴杀，见木即消；阴杀侵上上之暴气，遇风即散。</p><p>生意不穷，嗣续蕃盛。</p><p>若执夫窝不葬心之说，是未明通变之方者也。</p><p>又有一法：破土尺余，四角立石，架棺六合，打墙培土。</p><p>此须玄武、高龙、虎压乃可尔耳。</p><p>天地玄机，由人干运，须凭目巧，总在心灵。</p><p>折者，裁也。</p><p>以斤裁也，以斤裁物，故名曰折。</p><p>窟象既浅，四顾茫然。</p><p>立于上，须要砂水均应；立于下，须看龙虎相登。</p><p>若无包藏，则杀乘风旺；若有风杀，则气随风散。</p><p>风旺则杀愈炽，气散则杀愈侵。</p><p>故生气之避杀气，犹君子之避小人，须审其出彼入此之真机，预究其参前倚后之大势，折中其上下，分按其左右。</p><p>深不过五，浅不失一，而折之义详矣。</p><p>大抵正与架相似，而正则架之深；折与求相似，而折则求之阔，同而异，异而同，少有差殊。</p><p>则施于甲者不免施于乙，用于丙者不免用于丁，欲求福祉，恐难致验。</p><p>挨者，傍也。</p><p>傍切其生气。</p><p>突象既彰，阴脉单现，渺茫无际，恍惚无栖。</p><p>无际则居止难定，无栖则捉摸难依。</p><p>（后厥）须傍藉生生之气，借资化化之机，上不投其急而暴气冲和，下不受其寒而阴气旋复，此挨之法也。</p><p>挨与倚相似，而挨则倚之切；倚与挨各别，而倚则挨之宽。</p><p>可挨处如种之方芽，龙之将蛰，当挨处形如转皮，气如仰掌。</p><p>并者，合也，合并其生气。</p><p>突象两彰，阴脉重现，如浮鸥傍母之形，若嘉粟吐华之势。</p><p>或两脉显其长短，或二突露其巨细，投其左则情意不专，投其右则生意不固，情意不专或值阴驳之祸，生意不固乃值亡阳之杀。</p><p>故须乘其短而小者穴之，合其大而长者并之，相依不散，理势通同。</p><p>斯则元辰完固而不伤，理气合一而不散，大义自觉，无事琐琐。</p><p>斜者，切也，斜切其生气。</p><p>凡见突脉直，下棺骸切莫授首，挨其弦则脉络不到，就其顶则气势猖强。</p><p>不到之处谓之退落，猖强之处谓之刚雄。</p><p>退落则阳中之阳偏，阳不生也；刚雄则阴中之阴偏，阴不成也。</p><p>故斜而切之，斜则不直受其暴气，切则不疏远其真情，凶可去而吉可得，祸患远而福德旺，阴阳相扶，急缓相济，而斜穴之名义明矣。</p><p>插者，下也，下插其生气。</p><p>凡见突脉之斜，须详作穴之义。</p><p>迎其来则去处牵扯，就其止则来处栖迟。</p><p>故乘其过续之中，插之以枯朽之骨。</p><p>可插处脉情活动，如横抛之势；当插处穴情昭著，似直撞之形。</p><p>生气磅礴，源源不绝，聚气充盛，浩浩难穷。</p><p>不绝则情意自专，难穷则功力自大，鬼福及人效验悠远，斯插法之理致极矣。</p><h2 id="葬法倒杖·倒杖十二法" tabindex="-1">葬法倒杖·倒杖十二法 <a class="header-anchor" href="#葬法倒杖·倒杖十二法" aria-label="Permalink to &quot;葬法倒杖·倒杖十二法&quot;">​</a></h2><p>○ 顺杖</p><p>脉缓中落用顺杖以正受，谓之撞。穴如龙势软活，脉情逶迤，不藉饶减。凑脉葬吞，阳来阴受，阴来阳提，直奔直送是也。要下砂逆关前案，特朝胎水，交结于前，大小横过锁断，作福必大。然不可以棺头正顶其气，恐气冲脑散。</p><p>○ 逆杖</p><p>脉急中冲用逆杖，以旁求龙之倚穴，如龙势雄强，气脉急硬，饶减转跌。避煞葬吐，拂耳枕臂，挫急归缓，斜倚直倚是也。要众山拱固，众水交结，明堂平正，四兽咸备，作福甚速。</p><p>○ 缩杖</p><p>脉甚急，就顶盖曰缩，有如柱剑之聚环头者，谓之降煞穴、坐煞穴、寒桶漏穴是也。如四山高峻环抱，本山低缠而脉短，打开百会凑紧盖，送拂顶斗脉葬之，使之乘气。要四兽全备，并不孤露，主后跌断复起，穴前明堂又有一泓真水者方结，否则粗气未脱，八风交吹。</p><p>○ 离杖</p><p>脉甚急就龙虚粘曰离，有如悬笔之垂珠滴者，谓之脱煞穴、抛穴、接穴、大阳影光穴，悬棺长鬣封是也。如龙雄势猛，卸落平洋，结成盘珠，铺毡展席，遥对来脉，垒土浮 □，高大为坟，便知聚气须用客土堆成，要有微窝靥或草蛇灰线者方结，否则旺气未平，必主灾祸。</p><p>○ 没杖</p><p>形俯面饱用没杖。如肥乳顽金，气脉微茫，乘其所止，开金取水，阔理台道，端正沉葬，谓之葬煞穴，却不可错认顽硬天罡以误人。</p><p>○ 穿杖</p><p>形仰口小用穿杖。如瘦体削木，气脉浅促，串其所来。取宛宛之中，凿孔穿入，侧撞斜插，横撞深插，谓之被煞穴，却不可错认欹斜扫荡以误人。</p><p>○ 斗杖</p><p>山长横体用斗杖。如斗斧眼，然龙势延袤，借堂收纳，于后乐端正之中，前朝登对之所，贯腰架折，贴脊实倚，重插、深插，谓之驭煞，而拿扯牵弓，腕蓝扳鞍之穴是也。</p><p>○ 截杖</p><p>山长直体用截杖。如骑马脊，然气脉不住，直卸前去，于稍停弱缓之处，四证有情之所，求觅微窝，随脉骑截，依法造作，谓之栏煞，即直截横截，骑龙斩关之穴是也。</p><p>○ 对杖</p><p>上刚下柔，就刚柔交接处对脉中扦，故曰对。盖居高则峻急，处卑则微软，乃于高低相代之所，干湿暂判之间，平分缓急，刚柔相济，中正对撞，随势裁成，使其得宜，谓之中聚撞穴。要左右相登，并无凹陷，穴情明白，生气呈露方结，不然上泄下陡，难免土蚁之患。</p><p>○ 缀杖</p><p>势强脉急，就山麓低缓处顶脉实粘，故曰缀。当脉则大斗，脱脉则犯冷。乃于息气已脱之前，劲气既阑之后，稍离三尺，缓其悍急，使其冲和，谓之脱煞粘穴。要四兽皆低，并不凌压，真气滴落，众水有情方结，不然脱气尖脉，难免泥水之患。　　 ○ 犯杖</p><p>饶龙减虎，犯过脉中，如侵境相犯之犯，即弃死挨生，外趋堂气者是也，此多乳突结。</p><h2 id="葬法倒杖·附-二十四砂葬法" tabindex="-1">葬法倒杖·附：二十四砂葬法 <a class="header-anchor" href="#葬法倒杖·附-二十四砂葬法" aria-label="Permalink to &quot;葬法倒杖·附：二十四砂葬法&quot;">​</a></h2><p>夫观龙观其起，明穴明其止。起乃动而生，止乃静而死，死处又寻生，是名曰生气。故一察其微，乃尽其大旨。象其物而取其事，顺其情而取其理，推分合以定浅深，明饶减以存克制。倚撞盖粘，体势情意，差之毫厘，谬以千里。</p><p>○ 担伞</p><p>来龙急气，脉直冲中，无乳气穴粘右边，侧受倚其后，托左臂长而明堂宽展，如人之担伞势也。宜浅开金井，若太深必伤，宜培加客土，填实于茔，必主富贵绵远。</p><p>○ 正葬</p><p>来龙三四节结，穴势既不峻急而缠护，又齐整坐下，金鱼环会，堂气分明。宜扦正穴，开井放棺，接取真气，坟培高垒，向对中应为的。半纪之间，富贵双全。</p><p>○ 打开</p><p>太阳顽金无纹浪，须打开深圹作窝，约取中堂。金鱼会处，定穴悬棺而葬，取中小温润气，谓开金取水，发须迟而绵远不败。</p><p>○ 悬棺</p><p>来龙脉急而无缓，有分有合，穴结深泥，打开实处而见实土，并内用砖石结起巨圹，竖四石柱于圹内，悬棺而下。圹前相接金池，放三吉之水，去垒土成坟，以接生气。</p><p>○ 垒坟}　来龙有盖有座，上急下缓，为之坠脉，所以平地生突，突中有石，不可用工掘凿，似借外城，浅开金井，浮土正葬，垒土成坟，先富后贵之地也。</p><p>○ 大小剜蓝</p><p>来龙有情，头高而穴偏，或侧臂顿起圆金，到头入手，有鼠肉受穴，水星外应，有金水相生之义，为大腕偏受。一伏再顿小金，有迎堂顾祖之意，为小剜正受。此则不可开井太深，更宜高立坟城，恐来势耸而压穴也。凡术者宜有裁度，用之可也。　　 ○ 马鬣封</p><p>来龙高冈有窟，窟中有突，突顶正葬，须从穴前挖开，下面吞进，突下安穴。不可深开钳圹，金骨浅安井内，否则卓棺为吉。葬后培坟，如旧土不动，马鬣之封微露，不可用砖石结砌，侵损其突。</p><p>○ 回龙顾祖</p><p>龙势急硬，过关峡生《鼻勾》《鼻合》转回，脉从回面结，顾祖迎堂，宗族皆转。朝揖玄微，不必拘于真与不真。穴宜高迁，深开金井，谓之黄金登水，墓登砂是也。</p><p>○ 骑龙</p><p>龙神尽处有突兀之结，案迫前砂而穴露，其气不聚，后龙垒来，草蛇灰线，过脉分明，穴须退后高扦，取骑龙下，深井放棺，填补明堂，以全造化也。</p><p>○ 拿扯</p><p>来龙峻急入穴，须有情而堂气迫狭，外山外水左右交结，横观外堂，宽展气脉，侧受穴用，提起扦之。开井不浅不深，酌中裁剪，容土培就，贴身雌雄，扯后拿前。葬过一纪，世出富豪特达之士也。</p><p>○ 停驿</p><p>来龙高冈脉紧，穴情似有似无，登 □□ 望龙，方明端的。峦头须金水帐脱下平中小结，入首有铺茵停车驻马之驿也。十字之中，深开金井，高砌坟成，依法裁剪，自有妙理。　　 ○ 斗斧</p><p>直龙枕险又无缠护，左右前后却有鬼曜，翻身横作，连山取水，以接生气，情如斗斧拱揖。前朝不许，时师妄为测度，盖出势直来横受，故知之难也。</p><p>○ 担凹</p><p>来龙横过转跌降脉，穴情有若蜂腰之势，合天财两头金样，后有正托，乐于仰掌中直扦。开井不用太深，吞棺三分之一，太深则反伤穴也。前关住堂气不泄，发福永久，若砂水真去为凶，此天财相似也。</p><p>○ 抱儿</p><p>来龙上急下缓，雌雄交度，堂气分明，应案秀出，龙虎面前迫逼扦穴可要上穿龙虎腰，下取交合水，横抱如人抱儿之状也。</p><p>○ 吞下</p><p>其来龙势直落斜，摆屈睁受，穴法宜吞入，开井以聚真气，后应其乐，前迎其朝，此乃大富不绝佳城也。穴情虽高，葬于前面，再立一虚埙，名吞下，须要有应托为吉。</p><p>○ 吐葬</p><p>来龙降势，状若草露流珠之情，为吐息露珠，侵损则真气散矣。只可粘踪，小开金井，低垒砖城。若水不流泥，前有秀应，必为巨富贵之地。</p><p>○ 浮葬</p><p>其来龙入手，情势低平，夹辅高出，穴中必有曲窠，藏其真气，四水不拂，八风不吹，宜浅开金井，正放其棺，法不待饶。用客土添培，厚筑其墓，使暖气相接，真脉冲融，则富贵立至。</p><p>○ 沉葬</p><p>来龙情高护矮，降气必然深入，聚气朝应有情，关阑未甚周密，其穴打低平下夹辅方为是法。开井吞棺三分之一，四旁筑实，可免八风动摇之病，真为绵远之地也。</p><p>○ 牵牛</p><p>土星行龙结穴，入首顿起两顶，左右之山伸出二臂，交度重耸。朝迎有情，两般行度，深浅高低，依法宜开成方，金井放棺，借取两傍，应乐分肩合脚，如土牛之合牵也。阴阳妙理，人罕识之，一突情可两穴，如麒麟头上品字是也。</p><p>○ 就饱</p><p>来龙气缓，虽结珠块坡穴，大小不均，小面有牙爪紧密，不成局段。大边饱满而有分合，玄微可就。饱处而扦之，广开金井，深入其棺，坟城小垒，裨补小边。取堂气坦夷，虽曰就饱而不饱也。</p><p>○ 伤饥</p><p>龙来过脉，节节分明，盖下有金，金下有横土，似上非上，中有湾凹或曲池，不浅不深，庸术狐疑必矣。苟有宾主相投，穴虽有病，葬亦有法：贴脊扦之，小井纳棺，筑后培前，以补造化，虽曰伤饥而不饥也。</p><p>○ 撞穴</p><p>来龙情峻，堂浅坐下，去水撮脚，牵飞到此，多生疑窦。情势可取，须别立法度，开钳广撞入吞棺而下撞穴，蹲而视之，只见外堂宽展，外砂周密，避凶就凶，假也灵茔。</p><p>○ 插木生芽</p><p>来龙直木插下亦谓之玄武嘴长。纵有正佐，切不可扦，当头尽脉，一扦则败，绝其中停，必有节木。须于肥厚处开井放棺，挑饶三分，自有生芽之意，仍须客土培实端正，则根本固而枝叶荣矣。</p><p>○ 牵弓</p><p>来龙顶欹转凹，侧寻肥突放送取龙左右臂湾环，有如牵弓发箭之势，中应分明，于鼠肉处开浅井放棺，有若靶搭正箭，力能远发，应居两旁，棺头必合，棺脚必分，借倚护弦之力。极为至理，务要前案，湾如张弓方吉，反弓便凶。</p></div></div></main><footer class="VPDocFooter" data-v-c00a6515 data-v-05222a47><!--[--><!--]--><div class="edit-info" data-v-05222a47><!----><div class="last-updated" data-v-05222a47><p class="VPLastUpdated" data-v-05222a47 data-v-b72aeabe>最后更新于: <time datetime="2024-11-25T22:32:00.000Z" data-v-b72aeabe></time></p></div></div><nav class="prev-next" aria-labelledby="doc-footer-aria-label" data-v-05222a47><span class="visually-hidden" id="doc-footer-aria-label" data-v-05222a47>Pager</span><div class="pager" data-v-05222a47><a class="VPLink link pager-link prev" href="/%E5%B1%B1/%E6%B1%89%E4%B9%A6%E5%A4%A9%E6%96%87%E5%BF%97" data-v-05222a47><!--[--><span class="desc" data-v-05222a47>上一篇</span><span class="title" data-v-05222a47>汉书天文志</span><!--]--></a></div><div class="pager" data-v-05222a47><a class="VPLink link pager-link next" href="/%E5%B1%B1/%E9%BB%84%E5%B8%9D%E9%98%B4%E7%AC%A6%E7%BB%8F" data-v-05222a47><!--[--><span class="desc" data-v-05222a47>下一篇</span><span class="title" data-v-05222a47>黄帝阴符经</span><!--]--></a></div></nav></footer><!--[--><!--]--></div></div></div><!--[--><!--]--></div></div><!----><!--[--><!--]--></div></div>
    
    
  </body>
</html>