<!DOCTYPE html>
<html lang="zh-CN" dir="ltr">
  <head>
    <meta charset="utf-8">
    <meta name="viewport" content="width=device-width,initial-scale=1">
    <title>灵宪 | 玄学宝典</title>
    
    <meta name="generator" content="VitePress v1.4.5">
    <link rel="preload stylesheet" href="/assets/style.DnTKQVuL.css" as="style">
    <script type="module" src="/assets/chunks/metadata.c6b035a4.js"></script>
    <script type="module" src="/assets/app.Vtfy_29b.js"></script>
    <link rel="preload" href="/assets/inter-roman-latin.Di8DUHzh.woff2" as="font" type="font/woff2" crossorigin="">
    <link rel="modulepreload" href="/assets/chunks/theme.DvSHlT0k.js">
    <link rel="modulepreload" href="/assets/chunks/framework.BMFc6z2H.js">
    <link rel="modulepreload" href="/assets/山_灵宪.md.BGONJf3K.lean.js">
    <link rel="icon" href="/favicon.ico">
    <meta name="msapplication-TileColor" content="#da532c">
    <meta name="theme-color" content="#5f67ee">
    <meta name="author" content="viptv-work">
    <meta name="copyright" content="viptv-work">
    <meta name="robots" content="index, follow">
    <meta name="evisit-after" content="1 day">
    <meta name="format-detection" content="telephone=no">
    <meta name="description" content="中华传统五术书籍传世经典著作">
    <meta name="og:type" content="website">
    <meta name="og:locale" content="zh-CN">
    <meta name="og:site_name" content="玄学宝典">
    <meta name="og:image" content="/logo.svg">
    <meta name="og:description" content="中华传统五术书籍传世经典著作">
    <meta name="twitter:card" content="summary_large_image">
    <meta name="twitter:site" content="@viptv_work">
    <meta name="twitter:title" content="玄学宝典">
    <meta name="twitter:description" content="中华传统五术书籍传世经典著作">
    <meta name="twitter:image" content="/logo.svg">
    <script id="check-dark-mode">(()=>{const e=localStorage.getItem("vitepress-theme-appearance")||"auto",a=window.matchMedia("(prefers-color-scheme: dark)").matches;(!e||e==="auto"?a:e==="dark")&&document.documentElement.classList.add("dark")})();</script>
    <script id="check-mac-os">document.documentElement.classList.toggle("mac",/Mac|iPhone|iPod|iPad/i.test(navigator.platform));</script>
  </head>
  <body>
    <div id="app"><div class="Layout" data-v-5fd9a92e><!--[--><!--]--><!--[--><span tabindex="-1" data-v-42a62d1b></span><a href="#VPContent" class="VPSkipLink visually-hidden" data-v-42a62d1b> Skip to content </a><!--]--><!----><header class="VPNav" data-v-5fd9a92e data-v-1e855666><div class="VPNavBar" data-v-1e855666 data-v-113c32a7><div class="wrapper" data-v-113c32a7><div class="container" data-v-113c32a7><div class="title" data-v-113c32a7><div class="VPNavBarTitle has-sidebar" data-v-113c32a7 data-v-9f07a384><a class="title" href="/" data-v-9f07a384><!--[--><!--]--><!--[--><img class="VPImage logo" src="/logo.svg" width="24" height="24" alt data-v-3cdfb702><!--]--><span data-v-9f07a384>玄学宝典</span><!--[--><!--]--></a></div></div><div class="content" data-v-113c32a7><div class="content-body" data-v-113c32a7><!--[--><!--]--><div class="VPNavBarSearch search" data-v-113c32a7><!----></div><nav aria-labelledby="main-nav-aria-label" class="VPNavBarMenu menu" data-v-113c32a7 data-v-f7e4fdbf><span id="main-nav-aria-label" class="visually-hidden" data-v-f7e4fdbf> Main Navigation </span><!--[--><!--[--><a class="VPLink link VPNavBarMenuLink active" href="/%E5%B1%B1/%E5%8D%9A%E5%B1%B1%E7%AF%87" tabindex="0" data-v-f7e4fdbf data-v-6370a6fb><!--[--><span data-v-6370a6fb>山</span><!--]--></a><!--]--><!--[--><a class="VPLink link VPNavBarMenuLink" href="/%E5%8C%BB/%E5%85%AB%E6%AE%B5%E9%94%A6" tabindex="0" data-v-f7e4fdbf data-v-6370a6fb><!--[--><span data-v-6370a6fb>医</span><!--]--></a><!--]--><!--[--><a class="VPLink link VPNavBarMenuLink" href="/%E5%91%BD/%E7%94%9F%E8%BE%B0%E5%85%AB%E5%AD%97" tabindex="0" data-v-f7e4fdbf data-v-6370a6fb><!--[--><span data-v-6370a6fb>命</span><!--]--></a><!--]--><!--[--><a class="VPLink link VPNavBarMenuLink" href="/%E7%9B%B8/%E5%86%B0%E9%89%B4" tabindex="0" data-v-f7e4fdbf data-v-6370a6fb><!--[--><span data-v-6370a6fb>相</span><!--]--></a><!--]--><!--[--><a class="VPLink link VPNavBarMenuLink" href="/%E5%8D%9C/%E6%AF%95%E6%B3%95%E8%B5%8B" tabindex="0" data-v-f7e4fdbf data-v-6370a6fb><!--[--><span data-v-6370a6fb>卜</span><!--]--></a><!--]--><!--[--><a class="VPLink link VPNavBarMenuLink" href="/%E7%81%B5%E5%AE%A0/%E5%AE%A0%E7%89%A9%E7%AF%87" tabindex="0" data-v-f7e4fdbf data-v-6370a6fb><!--[--><span data-v-6370a6fb>灵宠</span><!--]--></a><!--]--><!--[--><a class="VPLink link VPNavBarMenuLink" href="/%E7%9B%B8%E5%85%B3%E7%BB%8F%E5%85%B8/%E9%81%93%E5%BE%B7%E7%BB%8F" tabindex="0" data-v-f7e4fdbf data-v-6370a6fb><!--[--><span data-v-6370a6fb>相关经典</span><!--]--></a><!--]--><!--]--></nav><!----><div class="VPNavBarAppearance appearance" data-v-113c32a7 data-v-485c66d5><button class="VPSwitch VPSwitchAppearance" type="button" role="switch" title aria-checked="false" data-v-485c66d5 data-v-e8eec0f0 data-v-fa9b9055><span class="check" data-v-fa9b9055><span class="icon" data-v-fa9b9055><!--[--><span class="vpi-sun sun" data-v-e8eec0f0></span><span class="vpi-moon moon" data-v-e8eec0f0></span><!--]--></span></span></button></div><div class="VPSocialLinks VPNavBarSocialLinks social-links" data-v-113c32a7 data-v-1cae0d15 data-v-836e6a4d><!--[--><a class="VPSocialLink no-icon" href="https://github.com/viptv-work" aria-label="Github" target="_blank" rel="noopener" data-v-836e6a4d data-v-86500a9e><i class="fab fa-github fa-lg" alt="Github"></i></a><a class="VPSocialLink no-icon" href="mailto:viptvx@gmail.com" aria-label="Gmail" target="_blank" rel="noopener" data-v-836e6a4d data-v-86500a9e><i class="fas fa-envelope fa-lg" alt="Gmail"></i></a><a class="VPSocialLink no-icon" href="https://t.me/viptv.work" aria-label="Telegram" target="_blank" rel="noopener" data-v-836e6a4d data-v-86500a9e><i class="fab fa-telegram fa-lg" alt="Telegram"></i></a><a class="VPSocialLink no-icon" href="https://www.viptv.work/about/donate.html" aria-label="VIPTV Sponsors" target="_blank" rel="noopener" data-v-836e6a4d data-v-86500a9e><i class="fas fa-heart fa-lg" style="color: #EA4AAA;" alt="Github Sponsors"></i></a><!--]--></div><div class="VPFlyout VPNavBarExtra extra" data-v-113c32a7 data-v-ffe9b3f3 data-v-e920f9dd><button type="button" class="button" aria-haspopup="true" aria-expanded="false" aria-label="extra navigation" data-v-e920f9dd><span class="vpi-more-horizontal icon" data-v-e920f9dd></span></button><div class="menu" data-v-e920f9dd><div class="VPMenu" data-v-e920f9dd data-v-a1e9e149><!----><!--[--><!--[--><!----><div class="group" data-v-ffe9b3f3><div class="item appearance" data-v-ffe9b3f3><p class="label" data-v-ffe9b3f3>主题模式</p><div class="appearance-action" data-v-ffe9b3f3><button class="VPSwitch VPSwitchAppearance" type="button" role="switch" title aria-checked="false" data-v-ffe9b3f3 data-v-e8eec0f0 data-v-fa9b9055><span class="check" data-v-fa9b9055><span class="icon" data-v-fa9b9055><!--[--><span class="vpi-sun sun" data-v-e8eec0f0></span><span class="vpi-moon moon" data-v-e8eec0f0></span><!--]--></span></span></button></div></div></div><div class="group" data-v-ffe9b3f3><div class="item social-links" data-v-ffe9b3f3><div class="VPSocialLinks social-links-list" data-v-ffe9b3f3 data-v-836e6a4d><!--[--><a class="VPSocialLink no-icon" href="https://github.com/viptv-work" aria-label="Github" target="_blank" rel="noopener" data-v-836e6a4d data-v-86500a9e><i class="fab fa-github fa-lg" alt="Github"></i></a><a class="VPSocialLink no-icon" href="mailto:viptvx@gmail.com" aria-label="Gmail" target="_blank" rel="noopener" data-v-836e6a4d data-v-86500a9e><i class="fas fa-envelope fa-lg" alt="Gmail"></i></a><a class="VPSocialLink no-icon" href="https://t.me/viptv.work" aria-label="Telegram" target="_blank" rel="noopener" data-v-836e6a4d data-v-86500a9e><i class="fab fa-telegram fa-lg" alt="Telegram"></i></a><a class="VPSocialLink no-icon" href="https://www.viptv.work/about/donate.html" aria-label="VIPTV Sponsors" target="_blank" rel="noopener" data-v-836e6a4d data-v-86500a9e><i class="fas fa-heart fa-lg" style="color: #EA4AAA;" alt="Github Sponsors"></i></a><!--]--></div></div></div><!--]--><!--]--></div></div></div><!--[--><!--]--><button type="button" class="VPNavBarHamburger hamburger" aria-label="mobile navigation" aria-expanded="false" aria-controls="VPNavScreen" data-v-113c32a7 data-v-71894f89><span class="container" data-v-71894f89><span class="top" data-v-71894f89></span><span class="middle" data-v-71894f89></span><span class="bottom" data-v-71894f89></span></span></button></div></div></div></div><div class="divider" data-v-113c32a7><div class="divider-line" data-v-113c32a7></div></div></div><!----></header><div class="VPLocalNav has-sidebar empty" data-v-5fd9a92e data-v-3d0da639><div class="container" data-v-3d0da639><button class="menu" aria-expanded="false" aria-controls="VPSidebarNav" data-v-3d0da639><span class="vpi-align-left menu-icon" data-v-3d0da639></span><span class="menu-text" data-v-3d0da639>文章</span></button><div class="VPLocalNavOutlineDropdown" style="--vp-vh:0px;" data-v-3d0da639 data-v-8211ef70><button data-v-8211ef70>返回顶部</button><!----></div></div></div><aside class="VPSidebar" data-v-5fd9a92e data-v-13accd9e><div class="curtain" data-v-13accd9e></div><nav class="nav" id="VPSidebarNav" aria-labelledby="sidebar-aria-label" tabindex="-1" data-v-13accd9e><span class="visually-hidden" id="sidebar-aria-label" data-v-13accd9e> Sidebar Navigation </span><!--[--><!--]--><!--[--><div class="no-transition group" data-v-e599b70d><section class="VPSidebarItem level-0 has-active" data-v-e599b70d data-v-78199349><!----><div class="items" data-v-78199349><!--[--><div class="VPSidebarItem level-1 is-link" data-v-78199349 data-v-78199349><div class="item" data-v-78199349><div class="indicator" data-v-78199349></div><a class="VPLink link link" href="/%E5%B1%B1/%E5%8D%9A%E5%B1%B1%E7%AF%87" data-v-78199349><!--[--><p class="text" data-v-78199349>博山篇</p><!--]--></a><!----></div><!----></div><div class="VPSidebarItem level-1 is-link" data-v-78199349 data-v-78199349><div class="item" data-v-78199349><div class="indicator" data-v-78199349></div><a class="VPLink link link" href="/%E5%B1%B1/%E5%82%AC%E5%AE%98%E7%AF%87" data-v-78199349><!--[--><p class="text" data-v-78199349>催官篇</p><!--]--></a><!----></div><!----></div><div class="VPSidebarItem level-1 is-link" data-v-78199349 data-v-78199349><div class="item" data-v-78199349><div class="indicator" data-v-78199349></div><a class="VPLink link link" href="/%E5%B1%B1/%E6%B1%89%E4%B9%A6%E5%A4%A9%E6%96%87%E5%BF%97" data-v-78199349><!--[--><p class="text" data-v-78199349>汉书天文志</p><!--]--></a><!----></div><!----></div><div class="VPSidebarItem level-1 is-link" data-v-78199349 data-v-78199349><div class="item" data-v-78199349><div class="indicator" data-v-78199349></div><a class="VPLink link link" href="/%E5%B1%B1/%E6%92%BC%E9%BE%99%E7%BB%8F" data-v-78199349><!--[--><p class="text" data-v-78199349>撼龙经</p><!--]--></a><!----></div><!----></div><div class="VPSidebarItem level-1 is-link" data-v-78199349 data-v-78199349><div class="item" data-v-78199349><div class="indicator" data-v-78199349></div><a class="VPLink link link" href="/%E5%B1%B1/%E9%BB%84%E5%B8%9D%E9%98%B4%E7%AC%A6%E7%BB%8F" data-v-78199349><!--[--><p class="text" data-v-78199349>黄帝阴符经</p><!--]--></a><!----></div><!----></div><div class="VPSidebarItem level-1 is-link" data-v-78199349 data-v-78199349><div class="item" data-v-78199349><div class="indicator" data-v-78199349></div><a class="VPLink link link" href="/%E5%B1%B1/%E9%87%91%E9%94%81%E7%8E%89%E5%85%B3%E7%BB%8F" data-v-78199349><!--[--><p class="text" data-v-78199349>金锁玉关经</p><!--]--></a><!----></div><!----></div><div class="VPSidebarItem level-1 is-link" data-v-78199349 data-v-78199349><div class="item" data-v-78199349><div class="indicator" data-v-78199349></div><a class="VPLink link link" href="/%E5%B1%B1/%E7%81%B5%E5%AE%AA" data-v-78199349><!--[--><p class="text" data-v-78199349>灵宪</p><!--]--></a><!----></div><!----></div><div class="VPSidebarItem level-1 is-link" data-v-78199349 data-v-78199349><div class="item" data-v-78199349><div class="indicator" data-v-78199349></div><a class="VPLink link link" href="/%E5%B1%B1/%E9%9D%92%E5%9B%8A%E7%BB%8F" data-v-78199349><!--[--><p class="text" data-v-78199349>青囊经</p><!--]--></a><!----></div><!----></div><div class="VPSidebarItem level-1 is-link" data-v-78199349 data-v-78199349><div class="item" data-v-78199349><div class="indicator" data-v-78199349></div><a class="VPLink link link" href="/%E5%B1%B1/%E5%85%A5%E5%9C%B0%E7%9C%BC%E5%85%A8%E4%B9%A6" data-v-78199349><!--[--><p class="text" data-v-78199349>入地眼全书</p><!--]--></a><!----></div><!----></div><div class="VPSidebarItem level-1 is-link" data-v-78199349 data-v-78199349><div class="item" data-v-78199349><div class="indicator" data-v-78199349></div><a class="VPLink link link" href="/%E5%B1%B1/%E5%8F%B2%E8%AE%B0%E5%A4%A9%E5%AE%98%E4%B9%A6" data-v-78199349><!--[--><p class="text" data-v-78199349>史记天官书</p><!--]--></a><!----></div><!----></div><div class="VPSidebarItem level-1 is-link" data-v-78199349 data-v-78199349><div class="item" data-v-78199349><div class="indicator" data-v-78199349></div><a class="VPLink link link" href="/%E5%B1%B1/%E6%B0%B4%E9%BE%99%E7%BB%8F" data-v-78199349><!--[--><p class="text" data-v-78199349>水龙经</p><!--]--></a><!----></div><!----></div><div class="VPSidebarItem level-1 is-link" data-v-78199349 data-v-78199349><div class="item" data-v-78199349><div class="indicator" data-v-78199349></div><a class="VPLink link link" href="/%E5%B1%B1/%E5%A4%A9%E5%B7%A5%E5%BC%80%E7%89%A9" data-v-78199349><!--[--><p class="text" data-v-78199349>天工开物</p><!--]--></a><!----></div><!----></div><div class="VPSidebarItem level-1 is-link" data-v-78199349 data-v-78199349><div class="item" data-v-78199349><div class="indicator" data-v-78199349></div><a class="VPLink link link" href="/%E5%B1%B1/%E9%9B%AA%E5%BF%83%E8%B5%8B" data-v-78199349><!--[--><p class="text" data-v-78199349>雪心赋</p><!--]--></a><!----></div><!----></div><div class="VPSidebarItem level-1 is-link" data-v-78199349 data-v-78199349><div class="item" data-v-78199349><div class="indicator" data-v-78199349></div><a class="VPLink link link" href="/%E5%B1%B1/%E9%98%B3%E5%AE%85%E5%8D%81%E4%B9%A6" data-v-78199349><!--[--><p class="text" data-v-78199349>阳宅十书</p><!--]--></a><!----></div><!----></div><div class="VPSidebarItem level-1 is-link" data-v-78199349 data-v-78199349><div class="item" data-v-78199349><div class="indicator" data-v-78199349></div><a class="VPLink link link" href="/%E5%B1%B1/%E7%8E%89%E5%B0%BA%E7%BB%8F" data-v-78199349><!--[--><p class="text" data-v-78199349>玉尺经</p><!--]--></a><!----></div><!----></div><div class="VPSidebarItem level-1 is-link" data-v-78199349 data-v-78199349><div class="item" data-v-78199349><div class="indicator" data-v-78199349></div><a class="VPLink link link" href="/%E5%B1%B1/%E8%91%AC%E6%B3%95%E5%80%92%E6%9D%96" data-v-78199349><!--[--><p class="text" data-v-78199349>葬法倒杖</p><!--]--></a><!----></div><!----></div><div class="VPSidebarItem level-1 is-link" data-v-78199349 data-v-78199349><div class="item" data-v-78199349><div class="indicator" data-v-78199349></div><a class="VPLink link link" href="/%E5%B1%B1/%E8%91%AC%E7%BB%8F" data-v-78199349><!--[--><p class="text" data-v-78199349>葬经</p><!--]--></a><!----></div><!----></div><div class="VPSidebarItem level-1 is-link" data-v-78199349 data-v-78199349><div class="item" data-v-78199349><div class="indicator" data-v-78199349></div><a class="VPLink link link" href="/%E5%B1%B1/%E8%91%AC%E7%BB%8F%E7%BF%BC" data-v-78199349><!--[--><p class="text" data-v-78199349>葬经翼</p><!--]--></a><!----></div><!----></div><div class="VPSidebarItem level-1 is-link" data-v-78199349 data-v-78199349><div class="item" data-v-78199349><div class="indicator" data-v-78199349></div><a class="VPLink link link" href="/%E5%B1%B1/%E5%AE%85%E7%BB%8F" data-v-78199349><!--[--><p class="text" data-v-78199349>宅经</p><!--]--></a><!----></div><!----></div><!--]--></div></section></div><!--]--><!--[--><!--]--></nav></aside><div class="VPContent has-sidebar" id="VPContent" data-v-5fd9a92e data-v-2e7016e8><div class="VPDoc has-sidebar has-aside" data-v-2e7016e8 data-v-e704766d><!--[--><!--]--><div class="container" data-v-e704766d><div class="aside" data-v-e704766d><div class="aside-curtain" data-v-e704766d></div><div class="aside-container" data-v-e704766d><div class="aside-content" data-v-e704766d><div class="VPDocAside" data-v-e704766d data-v-77be9fa7><!--[--><!--]--><!--[--><!--[--><!--[--><!--[--><div class="share-link-container" data-v-2b95c87a><button class="share-link-button" data-v-2b95c87a><span data-v-2b95c87a><i class="fas fa-share-alt" data-v-2b95c87a></i> 分享此页面</span></button></div><!--]--><!--]--><!--]--><!--]--><nav aria-labelledby="doc-outline-aria-label" class="VPDocAsideOutline" data-v-77be9fa7 data-v-8a835706><div class="content" data-v-8a835706><div class="outline-marker" data-v-8a835706></div><div aria-level="2" class="outline-title" id="doc-outline-aria-label" role="heading" data-v-8a835706>本页目录</div><ul class="VPDocOutlineItem root" data-v-8a835706 data-v-3b7a33dd><!--[--><!--]--></ul></div></nav><!--[--><!--]--><div class="spacer" data-v-77be9fa7></div><!--[--><!--]--><!----><!--[--><!--]--><!--[--><!--]--></div></div></div></div><div class="content" data-v-e704766d><div class="content-container" data-v-e704766d><!--[--><!--]--><main class="main" data-v-e704766d><div style="position:relative;" class="vp-doc _%E5%B1%B1_%E7%81%B5%E5%AE%AA" data-v-e704766d><div><p>昔在先王，将步天路，用之定灵轨，寻绪本元。</p><p>先准之于浑体，是为正仪立度，而皇极有逌建也，枢运有逌稽也。</p><p>乃建乃稽，斯经天常。</p><p>圣人无心，因兹以生心，故灵宪作兴。</p><p>曰：太素之前，幽清玄静，寂漠冥默，不可为象，厥中惟虚，厥外惟无。</p><p>如是者永久焉，斯谓溟涬，盖乃道之根也。</p><p>道根既建，自无生有。</p><p>太素始萌，萌而未兆，并气同色，浑沌不分。</p><p>故道志之言云：“有物浑成，先天地生。”</p><p>其气体固未可得而形，其彁速固未可得而纪也。</p><p>如是者又永久焉，斯为庬鸿，盖乃道之干也。</p><p>道干既育，有物成体。</p><p>于是元气剖判，刚柔始分，清浊异位。</p><p>天成于外，地定于内。</p><p>天体于阳，故圆以动；地体于阴，故平以静。</p><p>动以行施，静以合化，堙郁构精，时育庶类，斯谓太元，盖乃道之实也。</p><p>在天成象，在地成形。</p><p>天有九位，地有九域；天有三辰，地有三形；有象可效，有形可度。</p><p>情性万殊，旁通感薄，自然相生，莫之能纪。</p><p>于是人之精者作圣。</p><p>实始纪纲而经纬之。</p><p>八极之维，径二亿三万二千三百里，南北则短减千里，东西则广增千里。</p><p>自地至天，半于八极，则地之深亦如之。</p><p>通而度之，则是浑已。</p><p>将覆其数，用重钩股，悬天之景，薄地之义，皆移千里而差一寸得之。</p><p>过此而往者，未之或知也。</p><p>未之或知者，宇宙之谓也。</p><p>宇之表无极，宙之端无穷。</p><p>天有两仪，以樭道中。</p><p>其可鷪，枢星是也，谓之北极。</p><p>在南者不着，故圣人弗之名焉。</p><p>其世之遂，九分而减二。</p><p>阳道左回，故天运左行。</p><p>有验于物，则人气左羸，形左缭也。</p><p>天以阳回，地以阴淳。</p><p>是故天致其动，禀气舒光；地致其静，承施候明。</p><p>天以顺动，不失其中，则四序顺至，寒暑不减，致生有节，故品物用生。</p><p>地以灵静，作合承天，清化致养，四时而后育，故品物用成。</p><p>凡至大莫如天，至厚莫若地。</p><p>地至质者曰地而已。</p><p>至多莫若水，水精为汉，汉用于天而无列焉，思次质也。</p><p>地有山狱，以宣其气，精种为星。</p><p>星也者，体生于地，精成于天，列居错跱，各有逌属。</p><p>紫宫为皇极之居，太微为五帝之廷。</p><p>明堂之房，大角有席，天巿有坐。</p><p>苍龙连蜷于左，白虎猛据于右，朱雀奋翼于前，灵龟圈首于后，黄神轩辕于中。</p><p>六扰既畜，而狼蚖鱼鳖罔有不具。</p><p>在野象物，在朝象官，在人象事，于是备矣。</p><p>悬象着明，莫大乎日月。</p><p>其径当天周七百三十六分之一，地广二百四十二分之一。</p><p>日者，阳精之宗。</p><p>积而成鸟，象乌而有三趾。</p><p>阳之类，其数奇。</p><p>月者，阴精之宗。</p><p>积而成兽，象兔。</p><p>阴之类，其数耦。</p><p>其后有冯焉者。</p><p>羿请无死之药于西王母，姮娥窃之以奔月。</p><p>将往，枚筮之于有黄，有黄占之曰：&#39;吉。</p><p>翩翩归妹，独将西行，逢天晦芒，毋惊毋恐，后其大昌。</p><p>姮娥遂托身于月，是为蟾蠩。</p><p>夫日譬犹火，月譬犹水，火则外光，水则含景。</p><p>故月光生于日之所照，魄生于日之所蔽，当日则光盈，就日则光尽也。</p><p>觽星被耀，因水转光。</p><p>当日之冲，光常不合者，蔽于他也。</p><p>是谓暗虚。</p><p>在星星微，月过则食。</p><p>日之薄地，其明也。</p><p>繇暗视明，明无所屈，是以望之若火。</p><p>方于中天，天地同明。</p><p>繇明瞻暗，暗还自夺，故望之若水。</p><p>火当夜而扬光，在昼则不明也。</p><p>月之于夜，与日同而差微。</p><p>星则不然，强弱之差也。</p><p>觽星列布，其以神着，有五列焉，是为三十五名。</p><p>一居中央，谓之北斗。</p><p>动变挺占，寔司王命。</p><p>四布于方，为二十八宿。</p><p>日月运行，历示吉凶，五纬经次，用告祸福，则天心于是见矣。</p><p>中外之官，常明者百有二十四，可名者三百二十，为星二千五百，而海人之占未存焉。</p><p>微星之数，盖万一千五百二十。</p><p>庶物蠢蠢，咸得系命。</p><p>不然，何以总而理诸！夫三光同形，有似珠玉，神守精存，丽其职而宣其明；及其衰，神歇精斁，于是乎有陨星。</p><p>然则奔星之所坠，至地则石矣。</p><p>文曜丽乎天，其动者七，日、月、五星是也。</p><p>周旋右回。</p><p>天道者，贵顺也。</p><p>近天则彁，远天则速，行则屈，屈则留回，留回则逆，逆则彁，迫于天也。</p><p>行彁者觌于东，觌于东属阳，行速者觌于西，觌于西属阴，日与月此配合也。</p><p>摄提、荧惑、地候见晨，附于日也。</p><p>太白、辰星见昏，附于月也。</p><p>二阴三阳，参天两地，故男女取焉。</p><p>方星巡镇，必因常度，苟或盈缩，不逾于次。</p><p>故有列司作使，曰老子四星，周伯、王逢、芮各一，错乎五纬之闲，其见无期，其行无度，寔妖经星之所，然后吉凶宣周，其祥可尽。</p></div></div></main><footer class="VPDocFooter" data-v-e704766d data-v-d6c8ed66><!--[--><!--]--><div class="edit-info" data-v-d6c8ed66><!----><div class="last-updated" data-v-d6c8ed66><p class="VPLastUpdated" data-v-d6c8ed66 data-v-e9764bdb>最后更新于: <time datetime="2024-12-14T09:27:39.000Z" data-v-e9764bdb></time></p></div></div><nav class="prev-next" aria-labelledby="doc-footer-aria-label" data-v-d6c8ed66><span class="visually-hidden" id="doc-footer-aria-label" data-v-d6c8ed66>Pager</span><div class="pager" data-v-d6c8ed66><a class="VPLink link pager-link prev" href="/%E5%B1%B1/%E9%87%91%E9%94%81%E7%8E%89%E5%85%B3%E7%BB%8F" data-v-d6c8ed66><!--[--><span class="desc" data-v-d6c8ed66>上一篇</span><span class="title" data-v-d6c8ed66>金锁玉关经</span><!--]--></a></div><div class="pager" data-v-d6c8ed66><a class="VPLink link pager-link next" href="/%E5%B1%B1/%E9%9D%92%E5%9B%8A%E7%BB%8F" data-v-d6c8ed66><!--[--><span class="desc" data-v-d6c8ed66>下一篇</span><span class="title" data-v-d6c8ed66>青囊经</span><!--]--></a></div></nav></footer><!--[--><!--]--></div></div></div><!--[--><!--]--></div></div><!----><!--[--><!--]--></div></div>
    
    
  </body>
</html>