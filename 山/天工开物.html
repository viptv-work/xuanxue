<!DOCTYPE html>
<html lang="zh-CN" dir="ltr">
  <head>
    <meta charset="utf-8">
    <meta name="viewport" content="width=device-width,initial-scale=1">
    <title>天工开物 | 玄学宝典</title>
    
    <meta name="generator" content="VitePress v1.4.5">
    <link rel="preload stylesheet" href="/assets/style.CqM51bXu.css" as="style">
    <script type="module" src="/assets/chunks/metadata.4beb4174.js"></script>
    <script type="module" src="/assets/app.mNyhB9jL.js"></script>
    <link rel="preload" href="/assets/inter-roman-latin.Di8DUHzh.woff2" as="font" type="font/woff2" crossorigin="">
    <link rel="modulepreload" href="/assets/chunks/theme.CZzSbOCm.js">
    <link rel="modulepreload" href="/assets/chunks/framework.BMFc6z2H.js">
    <link rel="modulepreload" href="/assets/山_天工开物.md.MB933yFE.lean.js">
    <link rel="icon" href="/favicon.ico">
    <meta name="msapplication-TileColor" content="#da532c">
    <meta name="theme-color" content="#5f67ee">
    <meta name="author" content="viptv-work">
    <meta name="copyright" content="viptv-work">
    <meta name="robots" content="index, follow">
    <meta name="evisit-after" content="1 day">
    <meta name="format-detection" content="telephone=no">
    <meta name="description" content="中华传统五术书籍传世经典著作">
    <meta name="og:type" content="website">
    <meta name="og:locale" content="zh-CN">
    <meta name="og:site_name" content="玄学宝典">
    <meta name="og:image" content="/logo.svg">
    <meta name="og:description" content="中华传统五术书籍传世经典著作">
    <meta name="twitter:card" content="summary_large_image">
    <meta name="twitter:site" content="@viptv_work">
    <meta name="twitter:title" content="玄学宝典">
    <meta name="twitter:description" content="中华传统五术书籍传世经典著作">
    <meta name="twitter:image" content="/logo.svg">
    <script id="check-dark-mode">(()=>{const e=localStorage.getItem("vitepress-theme-appearance")||"auto",a=window.matchMedia("(prefers-color-scheme: dark)").matches;(!e||e==="auto"?a:e==="dark")&&document.documentElement.classList.add("dark")})();</script>
    <script id="check-mac-os">document.documentElement.classList.toggle("mac",/Mac|iPhone|iPod|iPad/i.test(navigator.platform));</script>
  </head>
  <body>
    <div id="app"><div class="Layout" data-v-a66685a4><!--[--><!--]--><!--[--><span tabindex="-1" data-v-fcbcc4e5></span><a href="#VPContent" class="VPSkipLink visually-hidden" data-v-fcbcc4e5> Skip to content </a><!--]--><!----><header class="VPNav" data-v-a66685a4 data-v-5d5b6e11><div class="VPNavBar" data-v-5d5b6e11 data-v-c0ca57de><div class="wrapper" data-v-c0ca57de><div class="container" data-v-c0ca57de><div class="title" data-v-c0ca57de><div class="VPNavBarTitle has-sidebar" data-v-c0ca57de data-v-b6f8bde2><a class="title" href="/" data-v-b6f8bde2><!--[--><!--]--><!--[--><img class="VPImage logo" src="/logo.svg" width="24" height="24" alt data-v-f329548f><!--]--><span data-v-b6f8bde2>玄学宝典</span><!--[--><!--]--></a></div></div><div class="content" data-v-c0ca57de><div class="content-body" data-v-c0ca57de><!--[--><!--]--><div class="VPNavBarSearch search" data-v-c0ca57de><!----></div><nav aria-labelledby="main-nav-aria-label" class="VPNavBarMenu menu" data-v-c0ca57de data-v-2f21c3e2><span id="main-nav-aria-label" class="visually-hidden" data-v-2f21c3e2> Main Navigation </span><!--[--><!--[--><a class="VPLink link VPNavBarMenuLink active" href="/%E5%B1%B1/%E5%8D%9A%E5%B1%B1%E7%AF%87" tabindex="0" data-v-2f21c3e2 data-v-6704a031><!--[--><span data-v-6704a031>山</span><!--]--></a><!--]--><!--[--><a class="VPLink link VPNavBarMenuLink" href="/%E5%8C%BB/%E5%85%AB%E6%AE%B5%E9%94%A6" tabindex="0" data-v-2f21c3e2 data-v-6704a031><!--[--><span data-v-6704a031>医</span><!--]--></a><!--]--><!--[--><a class="VPLink link VPNavBarMenuLink" href="/%E5%91%BD/%E7%94%9F%E8%BE%B0%E5%85%AB%E5%AD%97" tabindex="0" data-v-2f21c3e2 data-v-6704a031><!--[--><span data-v-6704a031>命</span><!--]--></a><!--]--><!--[--><a class="VPLink link VPNavBarMenuLink" href="/%E7%9B%B8/%E5%86%B0%E9%89%B4" tabindex="0" data-v-2f21c3e2 data-v-6704a031><!--[--><span data-v-6704a031>相</span><!--]--></a><!--]--><!--[--><a class="VPLink link VPNavBarMenuLink" href="/%E5%8D%9C/%E6%AF%95%E6%B3%95%E8%B5%8B" tabindex="0" data-v-2f21c3e2 data-v-6704a031><!--[--><span data-v-6704a031>卜</span><!--]--></a><!--]--><!--[--><a class="VPLink link VPNavBarMenuLink" href="/%E7%81%B5%E5%AE%A0/%E5%AE%A0%E7%89%A9%E7%AF%87" tabindex="0" data-v-2f21c3e2 data-v-6704a031><!--[--><span data-v-6704a031>灵宠</span><!--]--></a><!--]--><!--[--><a class="VPLink link VPNavBarMenuLink" href="/%E7%9B%B8%E5%85%B3%E7%BB%8F%E5%85%B8/%E9%81%93%E5%BE%B7%E7%BB%8F" tabindex="0" data-v-2f21c3e2 data-v-6704a031><!--[--><span data-v-6704a031>相关经典</span><!--]--></a><!--]--><!--]--></nav><!----><div class="VPNavBarAppearance appearance" data-v-c0ca57de data-v-b8b65361><button class="VPSwitch VPSwitchAppearance" type="button" role="switch" title aria-checked="false" data-v-b8b65361 data-v-28f3c3e1 data-v-90e6f109><span class="check" data-v-90e6f109><span class="icon" data-v-90e6f109><!--[--><span class="vpi-sun sun" data-v-28f3c3e1></span><span class="vpi-moon moon" data-v-28f3c3e1></span><!--]--></span></span></button></div><div class="VPSocialLinks VPNavBarSocialLinks social-links" data-v-c0ca57de data-v-3dbac0a5 data-v-1a6f995b><!--[--><a class="VPSocialLink no-icon" href="https://github.com/viptv-work" aria-label="Github" target="_blank" rel="noopener" data-v-1a6f995b data-v-7c729a9c><i class="fab fa-github fa-lg" alt="Github"></i></a><a class="VPSocialLink no-icon" href="mailto:viptvx@gmail.com" aria-label="Gmail" target="_blank" rel="noopener" data-v-1a6f995b data-v-7c729a9c><i class="fas fa-envelope fa-lg" alt="Gmail"></i></a><a class="VPSocialLink no-icon" href="https://t.me/viptv.work" aria-label="Telegram" target="_blank" rel="noopener" data-v-1a6f995b data-v-7c729a9c><i class="fab fa-telegram fa-lg" alt="Telegram"></i></a><a class="VPSocialLink no-icon" href="https://www.viptv.work/about/donate.html" aria-label="VIPTV Sponsors" target="_blank" rel="noopener" data-v-1a6f995b data-v-7c729a9c><i class="fas fa-heart fa-lg" style="color: #EA4AAA;" alt="Github Sponsors"></i></a><!--]--></div><div class="VPFlyout VPNavBarExtra extra" data-v-c0ca57de data-v-a30de838 data-v-d361715a><button type="button" class="button" aria-haspopup="true" aria-expanded="false" aria-label="extra navigation" data-v-d361715a><span class="vpi-more-horizontal icon" data-v-d361715a></span></button><div class="menu" data-v-d361715a><div class="VPMenu" data-v-d361715a data-v-762467e6><!----><!--[--><!--[--><!----><div class="group" data-v-a30de838><div class="item appearance" data-v-a30de838><p class="label" data-v-a30de838>主题模式</p><div class="appearance-action" data-v-a30de838><button class="VPSwitch VPSwitchAppearance" type="button" role="switch" title aria-checked="false" data-v-a30de838 data-v-28f3c3e1 data-v-90e6f109><span class="check" data-v-90e6f109><span class="icon" data-v-90e6f109><!--[--><span class="vpi-sun sun" data-v-28f3c3e1></span><span class="vpi-moon moon" data-v-28f3c3e1></span><!--]--></span></span></button></div></div></div><div class="group" data-v-a30de838><div class="item social-links" data-v-a30de838><div class="VPSocialLinks social-links-list" data-v-a30de838 data-v-1a6f995b><!--[--><a class="VPSocialLink no-icon" href="https://github.com/viptv-work" aria-label="Github" target="_blank" rel="noopener" data-v-1a6f995b data-v-7c729a9c><i class="fab fa-github fa-lg" alt="Github"></i></a><a class="VPSocialLink no-icon" href="mailto:viptvx@gmail.com" aria-label="Gmail" target="_blank" rel="noopener" data-v-1a6f995b data-v-7c729a9c><i class="fas fa-envelope fa-lg" alt="Gmail"></i></a><a class="VPSocialLink no-icon" href="https://t.me/viptv.work" aria-label="Telegram" target="_blank" rel="noopener" data-v-1a6f995b data-v-7c729a9c><i class="fab fa-telegram fa-lg" alt="Telegram"></i></a><a class="VPSocialLink no-icon" href="https://www.viptv.work/about/donate.html" aria-label="VIPTV Sponsors" target="_blank" rel="noopener" data-v-1a6f995b data-v-7c729a9c><i class="fas fa-heart fa-lg" style="color: #EA4AAA;" alt="Github Sponsors"></i></a><!--]--></div></div></div><!--]--><!--]--></div></div></div><!--[--><!--]--><button type="button" class="VPNavBarHamburger hamburger" aria-label="mobile navigation" aria-expanded="false" aria-controls="VPNavScreen" data-v-c0ca57de data-v-bdae3ec6><span class="container" data-v-bdae3ec6><span class="top" data-v-bdae3ec6></span><span class="middle" data-v-bdae3ec6></span><span class="bottom" data-v-bdae3ec6></span></span></button></div></div></div></div><div class="divider" data-v-c0ca57de><div class="divider-line" data-v-c0ca57de></div></div></div><!----></header><div class="VPLocalNav has-sidebar empty" data-v-a66685a4 data-v-e5275bab><div class="container" data-v-e5275bab><button class="menu" aria-expanded="false" aria-controls="VPSidebarNav" data-v-e5275bab><span class="vpi-align-left menu-icon" data-v-e5275bab></span><span class="menu-text" data-v-e5275bab>文章</span></button><div class="VPLocalNavOutlineDropdown" style="--vp-vh:0px;" data-v-e5275bab data-v-1e01e433><button data-v-1e01e433>返回顶部</button><!----></div></div></div><aside class="VPSidebar" data-v-a66685a4 data-v-9fe1a170><div class="curtain" data-v-9fe1a170></div><nav class="nav" id="VPSidebarNav" aria-labelledby="sidebar-aria-label" tabindex="-1" data-v-9fe1a170><span class="visually-hidden" id="sidebar-aria-label" data-v-9fe1a170> Sidebar Navigation </span><!--[--><!--]--><!--[--><div class="no-transition group" data-v-d58aefb7><section class="VPSidebarItem level-0 has-active" data-v-d58aefb7 data-v-af6b2e98><!----><div class="items" data-v-af6b2e98><!--[--><div class="VPSidebarItem level-1 is-link" data-v-af6b2e98 data-v-af6b2e98><div class="item" data-v-af6b2e98><div class="indicator" data-v-af6b2e98></div><a class="VPLink link link" href="/%E5%B1%B1/%E5%8D%9A%E5%B1%B1%E7%AF%87" data-v-af6b2e98><!--[--><p class="text" data-v-af6b2e98>博山篇</p><!--]--></a><!----></div><!----></div><div class="VPSidebarItem level-1 is-link" data-v-af6b2e98 data-v-af6b2e98><div class="item" data-v-af6b2e98><div class="indicator" data-v-af6b2e98></div><a class="VPLink link link" href="/%E5%B1%B1/%E5%82%AC%E5%AE%98%E7%AF%87" data-v-af6b2e98><!--[--><p class="text" data-v-af6b2e98>催官篇</p><!--]--></a><!----></div><!----></div><div class="VPSidebarItem level-1 is-link" data-v-af6b2e98 data-v-af6b2e98><div class="item" data-v-af6b2e98><div class="indicator" data-v-af6b2e98></div><a class="VPLink link link" href="/%E5%B1%B1/%E6%B1%89%E4%B9%A6%E5%A4%A9%E6%96%87%E5%BF%97" data-v-af6b2e98><!--[--><p class="text" data-v-af6b2e98>汉书天文志</p><!--]--></a><!----></div><!----></div><div class="VPSidebarItem level-1 is-link" data-v-af6b2e98 data-v-af6b2e98><div class="item" data-v-af6b2e98><div class="indicator" data-v-af6b2e98></div><a class="VPLink link link" href="/%E5%B1%B1/%E6%92%BC%E9%BE%99%E7%BB%8F" data-v-af6b2e98><!--[--><p class="text" data-v-af6b2e98>撼龙经</p><!--]--></a><!----></div><!----></div><div class="VPSidebarItem level-1 is-link" data-v-af6b2e98 data-v-af6b2e98><div class="item" data-v-af6b2e98><div class="indicator" data-v-af6b2e98></div><a class="VPLink link link" href="/%E5%B1%B1/%E9%BB%84%E5%B8%9D%E9%98%B4%E7%AC%A6%E7%BB%8F" data-v-af6b2e98><!--[--><p class="text" data-v-af6b2e98>黄帝阴符经</p><!--]--></a><!----></div><!----></div><div class="VPSidebarItem level-1 is-link" data-v-af6b2e98 data-v-af6b2e98><div class="item" data-v-af6b2e98><div class="indicator" data-v-af6b2e98></div><a class="VPLink link link" href="/%E5%B1%B1/%E9%87%91%E9%94%81%E7%8E%89%E5%85%B3%E7%BB%8F" data-v-af6b2e98><!--[--><p class="text" data-v-af6b2e98>金锁玉关经</p><!--]--></a><!----></div><!----></div><div class="VPSidebarItem level-1 is-link" data-v-af6b2e98 data-v-af6b2e98><div class="item" data-v-af6b2e98><div class="indicator" data-v-af6b2e98></div><a class="VPLink link link" href="/%E5%B1%B1/%E7%81%B5%E5%AE%AA" data-v-af6b2e98><!--[--><p class="text" data-v-af6b2e98>灵宪</p><!--]--></a><!----></div><!----></div><div class="VPSidebarItem level-1 is-link" data-v-af6b2e98 data-v-af6b2e98><div class="item" data-v-af6b2e98><div class="indicator" data-v-af6b2e98></div><a class="VPLink link link" href="/%E5%B1%B1/%E9%9D%92%E5%9B%8A%E7%BB%8F" data-v-af6b2e98><!--[--><p class="text" data-v-af6b2e98>青囊经</p><!--]--></a><!----></div><!----></div><div class="VPSidebarItem level-1 is-link" data-v-af6b2e98 data-v-af6b2e98><div class="item" data-v-af6b2e98><div class="indicator" data-v-af6b2e98></div><a class="VPLink link link" href="/%E5%B1%B1/%E5%85%A5%E5%9C%B0%E7%9C%BC%E5%85%A8%E4%B9%A6" data-v-af6b2e98><!--[--><p class="text" data-v-af6b2e98>入地眼全书</p><!--]--></a><!----></div><!----></div><div class="VPSidebarItem level-1 is-link" data-v-af6b2e98 data-v-af6b2e98><div class="item" data-v-af6b2e98><div class="indicator" data-v-af6b2e98></div><a class="VPLink link link" href="/%E5%B1%B1/%E5%8F%B2%E8%AE%B0%E5%A4%A9%E5%AE%98%E4%B9%A6" data-v-af6b2e98><!--[--><p class="text" data-v-af6b2e98>史记天官书</p><!--]--></a><!----></div><!----></div><div class="VPSidebarItem level-1 is-link" data-v-af6b2e98 data-v-af6b2e98><div class="item" data-v-af6b2e98><div class="indicator" data-v-af6b2e98></div><a class="VPLink link link" href="/%E5%B1%B1/%E6%B0%B4%E9%BE%99%E7%BB%8F" data-v-af6b2e98><!--[--><p class="text" data-v-af6b2e98>水龙经</p><!--]--></a><!----></div><!----></div><div class="VPSidebarItem level-1 is-link" data-v-af6b2e98 data-v-af6b2e98><div class="item" data-v-af6b2e98><div class="indicator" data-v-af6b2e98></div><a class="VPLink link link" href="/%E5%B1%B1/%E5%A4%A9%E5%B7%A5%E5%BC%80%E7%89%A9" data-v-af6b2e98><!--[--><p class="text" data-v-af6b2e98>天工开物</p><!--]--></a><!----></div><!----></div><div class="VPSidebarItem level-1 is-link" data-v-af6b2e98 data-v-af6b2e98><div class="item" data-v-af6b2e98><div class="indicator" data-v-af6b2e98></div><a class="VPLink link link" href="/%E5%B1%B1/%E9%9B%AA%E5%BF%83%E8%B5%8B" data-v-af6b2e98><!--[--><p class="text" data-v-af6b2e98>雪心赋</p><!--]--></a><!----></div><!----></div><div class="VPSidebarItem level-1 is-link" data-v-af6b2e98 data-v-af6b2e98><div class="item" data-v-af6b2e98><div class="indicator" data-v-af6b2e98></div><a class="VPLink link link" href="/%E5%B1%B1/%E9%98%B3%E5%AE%85%E5%8D%81%E4%B9%A6" data-v-af6b2e98><!--[--><p class="text" data-v-af6b2e98>阳宅十书</p><!--]--></a><!----></div><!----></div><div class="VPSidebarItem level-1 is-link" data-v-af6b2e98 data-v-af6b2e98><div class="item" data-v-af6b2e98><div class="indicator" data-v-af6b2e98></div><a class="VPLink link link" href="/%E5%B1%B1/%E7%8E%89%E5%B0%BA%E7%BB%8F" data-v-af6b2e98><!--[--><p class="text" data-v-af6b2e98>玉尺经</p><!--]--></a><!----></div><!----></div><div class="VPSidebarItem level-1 is-link" data-v-af6b2e98 data-v-af6b2e98><div class="item" data-v-af6b2e98><div class="indicator" data-v-af6b2e98></div><a class="VPLink link link" href="/%E5%B1%B1/%E8%91%AC%E6%B3%95%E5%80%92%E6%9D%96" data-v-af6b2e98><!--[--><p class="text" data-v-af6b2e98>葬法倒杖</p><!--]--></a><!----></div><!----></div><div class="VPSidebarItem level-1 is-link" data-v-af6b2e98 data-v-af6b2e98><div class="item" data-v-af6b2e98><div class="indicator" data-v-af6b2e98></div><a class="VPLink link link" href="/%E5%B1%B1/%E8%91%AC%E7%BB%8F" data-v-af6b2e98><!--[--><p class="text" data-v-af6b2e98>葬经</p><!--]--></a><!----></div><!----></div><div class="VPSidebarItem level-1 is-link" data-v-af6b2e98 data-v-af6b2e98><div class="item" data-v-af6b2e98><div class="indicator" data-v-af6b2e98></div><a class="VPLink link link" href="/%E5%B1%B1/%E8%91%AC%E7%BB%8F%E7%BF%BC" data-v-af6b2e98><!--[--><p class="text" data-v-af6b2e98>葬经翼</p><!--]--></a><!----></div><!----></div><div class="VPSidebarItem level-1 is-link" data-v-af6b2e98 data-v-af6b2e98><div class="item" data-v-af6b2e98><div class="indicator" data-v-af6b2e98></div><a class="VPLink link link" href="/%E5%B1%B1/%E5%AE%85%E7%BB%8F" data-v-af6b2e98><!--[--><p class="text" data-v-af6b2e98>宅经</p><!--]--></a><!----></div><!----></div><!--]--></div></section></div><!--]--><!--[--><!--]--></nav></aside><div class="VPContent has-sidebar" id="VPContent" data-v-a66685a4 data-v-93049432><div class="VPDoc has-sidebar has-aside" data-v-93049432 data-v-c00a6515><!--[--><!--]--><div class="container" data-v-c00a6515><div class="aside" data-v-c00a6515><div class="aside-curtain" data-v-c00a6515></div><div class="aside-container" data-v-c00a6515><div class="aside-content" data-v-c00a6515><div class="VPDocAside" data-v-c00a6515 data-v-70a3c13e><!--[--><!--]--><!--[--><!--[--><!--[--><!--[--><div class="share-link-container" data-v-2b95c87a><button class="share-link-button" data-v-2b95c87a><span data-v-2b95c87a><i class="fas fa-share-alt" data-v-2b95c87a></i> 分享此页面</span></button></div><!--]--><!--]--><!--]--><!--]--><nav aria-labelledby="doc-outline-aria-label" class="VPDocAsideOutline" data-v-70a3c13e data-v-72cc2b37><div class="content" data-v-72cc2b37><div class="outline-marker" data-v-72cc2b37></div><div aria-level="2" class="outline-title" id="doc-outline-aria-label" role="heading" data-v-72cc2b37>本页目录</div><ul class="VPDocOutlineItem root" data-v-72cc2b37 data-v-238439ab><!--[--><!--]--></ul></div></nav><!--[--><!--]--><div class="spacer" data-v-70a3c13e></div><!--[--><!--]--><!----><!--[--><!--]--><!--[--><!--]--></div></div></div></div><div class="content" data-v-c00a6515><div class="content-container" data-v-c00a6515><!--[--><!--]--><main class="main" data-v-c00a6515><div style="position:relative;" class="vp-doc _%E5%B1%B1_%E5%A4%A9%E5%B7%A5%E5%BC%80%E7%89%A9" data-v-c00a6515><div><h2 id="《天工开物》乃粒" tabindex="-1">《天工开物》乃粒 <a class="header-anchor" href="#《天工开物》乃粒" aria-label="Permalink to &quot;《天工开物》乃粒&quot;">​</a></h2><p>宋子曰。上古神农氏。若存若亡。然味其徽号两言。</p><p>至今存矣。生人不能久生。而五穀生之。五穀不能自生。</p><p>而生人生之。土脉历时代而异。种性随水土而分。不然。</p><p>神农去陶唐。粒食已千年矣。耒耜之利。以教天下。</p><p>岂有隐焉。而纷纷嘉种。必待后稷详明。其故何也。</p><p>纨裤之子。以赭衣视笠簑。经生之家。以农夫爲诟詈。</p><p>晨炊晚饟。知其味而忘其源者衆矣。夫先农而繫之以神。岂人力之所爲哉。</p><h3 id="总名" tabindex="-1">总名 <a class="header-anchor" href="#总名" aria-label="Permalink to &quot;总名&quot;">​</a></h3><p>凡穀无定名。百穀指成数言。五穀则麻菽麦稷黍。独遗稻者。</p><p>以著书圣贤。起自西北也。今天下育民人者。稻居什七。</p><p>而来牟黍稷居什三。麻菽二者。功用已全入蔬饵膏馔之中。而犹繫之穀者。从其朔也。</p><h3 id="稻" tabindex="-1">稻 <a class="header-anchor" href="#稻" aria-label="Permalink to &quot;稻&quot;">​</a></h3><p>凡稻种最多。不粘者。禾曰秔。米曰粳。粘者。</p><p>禾曰稌。米曰糯。南方无粘黍。酒皆糯米所爲。质本粳而晚收。</p><p>带粘。俗名婺源光之类。不可爲酒。只可爲粥者。又一种性也。</p><p>凡稻穀形有长芒短芒。江南名长芒者曰刘阳早。短芒者曰吉安早。</p><p>长粒尖粒圆顶扁面不一。其中米色有雪白牙黄大赤半紫杂黑不一。</p><p>溼种之期。最早者春分以前。名爲社种。遇天寒有冻死不生者。</p><p>最迟者后于清明。凡播种先以稻麦藁包浸数日。俟其生芽。</p><p>撒于田中。生出寸许。其名曰秧。秧生三十日。卽拔起分栽。</p><p>若田亩逢旱乾水溢。不可插秧。秧过期老而长节。卽栽于亩中。</p><p>生穀数粒。结果而已。凡秧田一亩。所生秧。供移栽二十五亩。</p><p>凡秧旣分栽后。早者七十日卽收穫。粳有救公饥喉下急。糯有金包银之类。</p><p>方语百千。不可殚述。最迟者历夏及冬二百日方收穫。其冬季播种。</p><p>仲夏卽收者。则广南之稻地无霜雪故也。凡稻旬日失水。卽愁旱乾。</p><p>夏种冬收之穀。必山间源水不絶之亩。其穀种亦耐久。其土脉亦寒。</p><p>不催苗也。湖滨之田。待夏潦已过。六月方栽者。其秧立夏播种。</p><p>撒藏高亩之上。以待时也。南方平原。田多一岁两栽两穫者。</p><p>其再栽秧。俗名晚糯。非粳类也。六月刈初禾。耕治老田。</p><p>插再生秧。其秧清明时已偕早秧撒佈。早秧一日无水卽死。</p><p>此秧历四五两月。任从烈日暵乾无忧。此一异也。凡再植稻。</p><p>遇秋多晴。则汲灌与稻相终始。农家勤苦。爲春酒之需也。</p><p>凡稻旬日失水则死。期至幻出早稻一种。粳而不粘者。卽高山可插。</p><p>又一异也。香稻一种。取其芳气。以供贵人。收实甚少。滋益全无。</p><p>不足尚也。稻宜凡稻土脉焦枯。则穗实萧索。勤农粪田。多方以助之。</p><p>人畜秽遗。榨油枯饼。枯者。以去膏而得名也。胡麻菜菔子爲上。</p><p>芸薹次之。大眼桐又次之。樟桕棉花又次之。草皮木叶。以佐生机。</p><p>普天之所同也。南方磨緑豆粉者。取溲浆灌田。肥甚。豆贱之时。</p><p>撒黄豆于田。一粒烂土方三寸。得穀之息倍焉。土性带冷浆者。</p><p>宜骨灰蘸秧根。凡禽兽骨。石灰淹苗足。向阳煖土不宜也。土脉坚紧者。</p><p>宜耕陇迭块。压薪而烧之。埴坟鬆土不宜也。稻工耕耙磨耙耘耔具图</p><p>凡稻田刈穫不再种者。土宜本秋耕垦。使宿藁化烂。敌粪力一倍。</p><p>或秋旱无水。及怠农春耕。则收穫损薄也。凡粪田若撒枯浇泽。</p><p>恐霖雨至。过水来。肥质随漂而去。谨视天时。在老农心计也。</p><p>凡一耕之后。勤者再耕三耕。然后施耙。则土质匀碎。而其中膏脉释化也。</p><p>凡牛力穷者。两人以扛悬耜。项背相望而起土。两人竟日。仅敌一牛之力。</p><p>若耕后牛穷。製成磨耙。两人肩手磨轧。则一日敌三牛之力也。凡牛中国惟水黄两种。</p><p>水牛力倍于黄。但畜水牛者。冬与土室御寒。夏与池塘浴水。畜养心计。</p><p>亦倍于黄牛也。凡牛春前力耕汗出。切忌雨点。将雨则疾驱入室。候过穀雨。</p><p>则任从风雨不惧也。吴郡力田者。以锄代耜。不藉牛力。愚见贫农之家。</p><p>会计牛値与水草之资。窃盗死病之变。不若人力亦便。假如有牛者。</p><p>供办十亩。无牛用锄而勤者半之。旣已无牛。则秋穫之后。田中无复刍牧之患。</p><p>而菽麦麻蔬诸种。纷纷可种。以再穫偿半荒之亩。似亦相当也。凡稻分秧之后。</p><p>数日旧叶萎黄。而更生新叶。青叶旣长。则耔可施焉。俗名挞禾。植杖于手。</p><p>以足扶泥壅根。併屈宿田水草。使不生也。凡宿田?草之类。遇耔而屈折。</p><p>而稊稗与荼蓼。非足力所可除者。则耘以继之。耘者苦在腰手。辩在两眸。</p><p>非类旣去。而嘉穀茂焉。从此洩以防潦。溉以防旱。旬月而奄。观銍刈矣。</p><h3 id="稻灾" tabindex="-1">稻灾 <a class="header-anchor" href="#稻灾" aria-label="Permalink to &quot;稻灾&quot;">​</a></h3><p>凡早稻种。秋初收藏。当午晒时烈日火气在内。入仓廪中关闭太急。</p><p>则其穀粘。带暑气。勤农之家。偏受此患。明年田有粪肥。土脉发烧。</p><p>东南风助煖。则尽发炎火。大壤苗穗。此一灾也。若种穀晚凉入廪。</p><p>或冬至数九天收贮雪水冰水一瓮。交春卽不验。清明溼种时。每石以数碗激洒。</p><p>立解暑气。则任从东南风煖。而此苗清秀异常矣。祟在种内。反怨鬼神。</p><p>凡稻撒种时。或水浮数寸。其穀未卽沉下。骤发狂风。堆积一隅。此二灾也。</p><p>谨视风定。而后撒则沉。匀成秧矣。凡穀种生秧之后。妨雀鸟聚食。此三灾也。</p><p>立标飘扬鹰俑。则雀可敺矣。凡秧沉脚未定。阴雨连绵。则损折过半。</p><p>此四灾也。邀天晴霁三日。则粒粒皆生矣。凡苗旣函之后。亩上肥泽连发。</p><p>南风薰热。函内生虫。形似蚕茧。此五灾也。邀天遇西风雨一阵。</p><p>则虫化而穀生矣。凡苗吐穑之后。暮夜鬼火游烧。此六灾也。此火乃朽木腹中放出。</p><p>凡木母火子。子藏母腹。母身未坏。子性千秋不灭。每逢多雨之年。孤野墓坟。</p><p>多被狐狸穿塌其中。棺板爲水浸。朽烂之极。所谓母质坏也。火子无附。</p><p>脱母飞扬。然阴火不见阳光。直待日没黄昏。此火衝隙而出。其力不能上誊。</p><p>飘游不定。数尺而止。凡木穑叶遇之。立刻焦炎。逐火之人。见他处树根放光。</p><p>以爲鬼也。奋梃击之。反有鬼变枯柴之说。不知何来鬼火。见灯光而已化矣。</p><p>凡火未经人间灯传者。总属阴火。故见灯卽灭。凡苗自函活以至頴栗。</p><p>早者食水三斗。晚者食水五斗。失水卽枯。将刈之时。少水一升。</p><p>穀数虽存。米粒缩小。入碾臼中。亦多断碎。此七灾也。汲灌之智。</p><p>人巧已无馀矣。凡稻成熟之时。遇狂风吹粒殒落。或阴雨竟旬。穀粒沾溼自烂。</p><p>此八灾也。然风灾不越三十里。阴雨灾不越三百里。偏方厄难。亦不广被。</p><p>风落不可爲。若贫困之家。苦于无霁。将溼穀升于锅内。燃薪其下。炸去穅膜。</p><p>收炒糗以充饥。亦补助造化之一端矣。水利筒车牛车踏车拔车桔槔皆具图</p><p>凡稻妨旱。藉水独甚。五穀厥土。沙泥硗腻。随方不一。有三日卽乾者。有半月后乾者。</p><p>天泽不降。则人力挽水以济。凡河滨有製筒车者。堰陂障流。遶于车下。激轮使转。</p><p>挽水入筒。一一倾于枧内。流入亩中。昼夜不息。百亩无忧。不用水时。</p><p>拴木碍止。使轮不转动。其湖池不流水。或以牛力转盘。或聚数人踏转车。身长者二丈。</p><p>短者半之。其内用龙骨拴串板。关水逆流而上。大抵一人竟日之力。灌田五亩。</p><p>而牛则倍之。其浅池小浍。不载长车者。则数尺之车。一人两手疾转。竟日之功。</p><p>可灌二亩而已。扬郡以风帆数扇。俟风转车。风息则止。此车爲救潦。欲去泽水。</p><p>以便栽种。盖去水非取水也。不适济旱。用桔槔辘轳。功劳又甚细已。</p><h3 id="麦" tabindex="-1">麦 <a class="header-anchor" href="#麦" aria-label="Permalink to &quot;麦&quot;">​</a></h3><p>凡麦有数种。小麦曰来。麦之长也。大麦曰牟。曰穬。杂麦曰雀。</p><p>曰荞。皆以播种同时。花形相似。粉食同功。而得麦名也。四海之内。</p><p>燕秦晋豫齐鲁诸道。烝民粒食。小麦居半。而黍稷稻粱仅居半。西极川云。</p><p>东至闽浙吴楚腹焉。方长六千里中。种小麦者。二十分而一。磨麵以爲捻头环饵馒首汤料之需。</p><p>而饔飧不及焉。种馀麦者。五十分而一。闾阎作苦以充朝膳。而贵介不与焉。</p><p>穬麦独産陝西。一名青稞。卽大麦。随土而变。而皮成青黑色者。</p><p>秦人专以饲马。饥荒人乃食之。大麦亦有粘者。河洛用以酿酒。雀麦细穗。</p><p>穗中又分十数细子。间亦野生。荞麦实非麦类。然以其爲粉疗饥。传名爲麦。</p><p>则麦之而已。凡北方小麦。历四时之气。自秋播种。明年初夏方收。</p><p>南方者种与收期。时日差短。江南麦花夜发。江北麦花昼发。亦一异也。</p><p>大麦种穫期与小麦相同。荞麦则秋半下种。不两月而卽收。其苗遇霜卽杀。</p><p>邀天降霜迟迟。则有收矣。麦工北耕种耨具图凡麦与稻初耕。垦土则同。</p><p>播种以后。则耘耔诸勤苦皆属稻。麦惟施耨而已。凡北方厥土坟垆易解释者。</p><p>种麦之法。耕具差异。耕卽兼种。其服牛起土者。耒不用耕。并列两铁于横木之上。</p><p>其具方语曰镪。镪中间盛一小斗。贮麦种于内。其斗底空梅花眼。牛行摇动。</p><p>种子即从眼中撒下。欲密而多。则鞭牛疾走。子撒必多。欲稀而少。</p><p>则缓其牛。撒种卽少。旣撒种后。用驴驾两小石团。压土埋麦。</p><p>凡麦种紧压方生。南方地不北同者。多耕多耙之后。然后以灰拌种手指拈而种之。</p><p>种过之后。随以脚根压土使紧。以代北方驴石也。耕种之后。</p><p>勤议耨锄。凡耨草用阔面大鏄。麦苗生后。耨不厌勤。有三过四过者。</p><p>馀草生机。尽诛锄下。则竟亩精华。尽聚嘉实矣。功勤易耨。</p><p>南与北同也。凡粪麦田。旣种以后。粪无可施。</p><p>爲计在先也。陝洛之间。忧虫蚀者。或以砒霜拌种子。</p><p>南方所用。惟炊烬也。俗名地灰。南方稻田。有种肥田麦者。</p><p>不粪麦实。当春小麦大麦青青之时。耕杀田中蒸罨土性。秋收稻穀必加倍也。</p><p>凡麦收空隙。可再种他物。自初夏至季秋。时日亦半载。择土宜而爲之。</p><p>惟人所取也。南方大麦有旣刈之后。乃种迟生粳稻者。勤农作苦。</p><p>明赐无不及也。凡荞麦南方必刈稻。北方必刈菽稷而后种。其性稍吸肥腴。</p><p>能使土瘦。然计其穫入。业偿半穀有馀。勤农之家。何妨再粪也。</p><p>麦灾凡麦妨患。抵稻三分之一。播种以后。雪霜晴潦。皆非所计。</p><p>麦性食水甚少。北土中春再沐雨水一升。则秀华成嘉粒矣。荆扬以南。</p><p>唯患霉雨。倘成熟之时。晴乾旬日。则仓廪皆盈。不可胜食。扬州谚云。</p><p>寸麦不怕尺水。谓麦初长时。任水灭顶无伤。尺麦只怕寸水。谓成熟时。</p><p>寸水软根倒茎沾泥。则麦粒尽烂于地面也。江南有雀一种。有肉无骨。</p><p>飞食麦田。数盈千万。然不广及。罹害者数十里而止。</p><p>江北蝗生。则大祲之岁也。黍稷粱粟凡粮食米而不粉者。种类甚多。</p><p>相去数百里。则色味形质。随方而变。大同小异。千百其名。</p><p>北人唯以大米呼粳稻。而其馀概以小米名之。凡黍与稷同类。粱与粟同类。</p><p>黍有粘有不粘。粘者爲酒。稷有粳无粘。凡粘黍粘粟。统名曰秫。非二种外。</p><p>更有秫也。黍色赤白黄黑皆有。而或专以黑色爲稷。未是。至以稷米爲先他穀熟。</p><p>堪供祭祀。则当以早熟者爲稷。则近之矣。凡黍在诗书有虋芑秬秠等名。</p><p>在今方语有牛毛燕颔马革驴皮稻尾等名。种以三月爲上时。五月熟。四月爲中时。</p><p>七月熟。五月爲下时。八月熟。扬花结穗。总与来牟不相见也。凡黍粒大小。</p><p>总视土地肥硗。时令害育。宋儒拘定以某方黍定律。未是也。凡粟与粱统名黄米。</p><p>粘粟可爲酒。而芦粟一种。名曰高粱者。以其身高七尺。如芦荻也。粱粟种类名号之多。</p><p>视黍稷犹甚。其命名或因姓氏山水。或以形似时令。之不可枚举。山东人唯以穀子呼之。</p><p>併不知粱粟之名也。已上四米。皆春种秋穫。耕耨之法。与来牟同。而种收之候。则相悬絶云。</p><h3 id="麻" tabindex="-1">麻 <a class="header-anchor" href="#麻" aria-label="Permalink to &quot;麻&quot;">​</a></h3><p>凡麻可粒可油者。惟火麻胡麻二种。胡麻卽脂麻。相传西汉始自大宛来。古者以麻爲五穀之一。</p><p>若专以火麻当之。义岂有当哉。窃意诗书五穀之麻。或其种已灭。或卽菽粟之中别种。</p><p>而渐讹其名号。皆未可知也。今胡麻味美而功高。卽以冠百穀不爲过。火麻子粒压油无多。</p><p>皮爲疏恶布。其値几何。胡麻数龠充肠。移时不馁。粔饵饴饧。得粘其粒。</p><p>味高而品贵。其爲油也。髮得之而泽。腹得之而膏。腥羶得之而芳。毒厉得之而解。</p><p>农家能广种。厚实可胜言哉。种胡麻法或治畦圃。或垄田亩。土碎草淨之极。</p><p>然后以地灰微溼。拌匀麻子而撒种之。早者三月。种迟者不出大暑前。早种者花实亦待中秋乃结。</p><p>耨草之功。唯锄是视。其色有黑白赤三者。其结角长寸许。有四稜者。房小而子少。八稜者。</p><p>房大而子多。皆因肥瘠所致。非种性也。收子榨油。每石得四十觔。馀其枯。用以肥田。</p><p>若饥荒之年。则留供人食。</p><h3 id="菽" tabindex="-1">菽 <a class="header-anchor" href="#菽" aria-label="Permalink to &quot;菽&quot;">​</a></h3><p>凡菽种类之多。与稻黍相等。播种收穫之期。四季相承。果腹之功。</p><p>在人日用。盖与饮食相终始。一种大豆。有黑黄两色。下种不出清明前后。</p><p>黄者有五月黄六月爆冬黄三种。五月黄收粒少。而冬黄必倍之。黑者刻期八月收。</p><p>淮北长征骡马。必食黑豆。筋力乃强。凡大豆视土地肥硗。耨草勤怠。雨露足悭。</p><p>分收入多少。凡爲豉爲醤爲腐。皆大豆中取质焉。江南又有高脚黄。六月刈早稻。方再种。</p><p>九十月收穫。江西吉郡。种法甚玅。其刈稻田。竟不耕垦。每禾藁头中拈豆三四粒。</p><p>以指扱之。其藁凝露水以滋豆。豆性克发。复浸烂藁根以滋。已生苗之后。遇无雨亢乾。</p><p>则汲水一升以灌之。一灌之后。再耨之馀。收穫甚多。凡大豆入土未出芽时。妨鸠雀害。</p><p>敺之惟人。一种绿豆。圆小如珠。绿豆必小暑方种。未及小暑而种。则其苗蔓延数尺。</p><p>结荚甚稀。若过期至于处暑。则随时开花结荚。颗粒亦少。豆种亦有二。一曰摘绿。</p><p>荚先老者先摘。人逐日而取之。一曰拔绿。则至期老足。竟亩拔取也。凡绿豆磨澄晒乾爲粉。</p><p>盪片搓索。食家珍贵。做粉溲浆。灌田甚肥。凡畜藏绿豆种子。或用地灰石灰。或用马蓼。</p><p>或用黄土拌收。则四五月间不愁空蛀。勤者逢晴频晒。亦免蛀。凡已刈稻田。夏秋种绿豆。</p><p>必长接斧柄。击碎土块。发生乃多。凡种绿豆。一日之内。遇大雨扳土。则不复生。</p><p>旣生之后。妨雨水浸。疏沟浍以洩之。凡耕绿豆及大豆田地。耒耜欲浅。不宜深入。</p><p>盖豆质根短而苗直。耕土既深。土块曲压。则不生者半矣。深耕二字。不可施之菽类。</p><p>此先农之所未发者。一种豌豆。此豆有黑斑点。形圆同绿豆。而大则过之。其种十月下。</p><p>来年五月收。凡树木叶迟者。其下亦可种。一种蚕豆。其荚似蚕形。豆粒大于大豆。</p><p>八月下种。来年四月收。西浙桑树之下。遍繁种之。盖凡物树叶遮露。则不生此豆与豌豆。</p><p>树叶茂时。彼已结荚而成实矣。襄汉上流。此豆甚多而贱。果腹之功。不啻黍稷也。一种小豆。</p><p>赤小豆入药有奇功。白小豆一名饭豆当飡。助嘉穀。夏至下种。九月收穫。种盛江淮之间。</p><p>一种稆音吕豆。此豆古者野生田间。今则北土盛种。成粉盪皮。可敌绿豆。燕京负贩者终朝呼稆豆皮。</p><p>则其産必多矣。一种白藊豆。乃沿篱蔓生者。一名峨眉豆。其他豇豆虎斑豆刀豆与大豆。中分青皮褐色之类。</p><p>间繁一方者。犹不能尽述。皆充蔬代穀。以粒烝民者。博物者其可忽诸。</p><h2 id="《天工开物》粹精" tabindex="-1">《天工开物》粹精 <a class="header-anchor" href="#《天工开物》粹精" aria-label="Permalink to &quot;《天工开物》粹精&quot;">​</a></h2><p>粹精第四卷</p><p>宋子曰。</p><p>天生五穀以育民。美在其中。有黄裳之意焉。稻以糠爲甲。麦以麸爲衣。粟粱黍稷。</p><p>毛羽隐然。播精而择粹。其道宁终祕也。饮食而知味者。食不厌精。杵臼之利。</p><p>万民以济。盖取诸小过爲此者。岂非人貌而天者哉。攻稻击禾风车石碾碓轧禾水碓臼筛皆具图</p><p>凡稻刈穫之后。离藁取粒。束藁于手。而击取者半。聚藁于场。而曳牛滚石以取者半。</p><p>凡束手而击者。受击之物。或用木桶。或用石板。收穫之时。雨多霁少。田稻交溼。不可登场者。</p><p>以木桶就田击取。晴霁稻乾。则用石板甚便也。凡服牛曳石。滚压场中。视人手击取者。</p><p>力省三倍。但作种之穀。恐磨去壳尖。减削生机。故南方多种之家。场禾多藉牛力。</p><p>而来年作种者。则宁向石板撃取也。凡稻最佳者。九穰一秕。倘风雨不时。耘耔失节。</p><p>则六穰四秕者容有之。凡去秕。南方尽用风车扇去。北方稻少。用颺法。卽以颺麦黍者颺稻。</p><p>盖不若风车之便也。凡稻去壳用砻。去膜用舂用碾。然水碓主舂。则兼併砻功。燥乾之穀入碾。</p><p>亦省砻也。凡砻有二种。一用木爲之。截木尺许。质多用松。斵合成大磨形。两扇皆凿纵斜齿。</p><p>下合植笋穿贯上合。空中受穀。木砻攻米二千馀石。其身乃尽。凡木砻穀不甚燥者。入砻亦不碎。</p><p>故入贡军国。漕储千万。皆出此中也。一土砻。析竹匡围成圈。实洁淨黄土于内。上下两面。</p><p>各嵌竹齿。上合篘空受穀。其量倍于木砻。穀稍滋溼者。入其中卽碎断。土砻攻米二百石。其身乃朽。</p><p>凡木砻必用徤夫。土砻卽孱妇弱子。可胜其任。庶民饔飱。皆出此中也。凡旣砻。则风扇以去糠秕。</p><p>倾入筛中团转。穀未剖破者浮出筛面。重复入砻。凡筛大者围五尺。小者半之。大者其中心偃隆而起。</p><p>徤夫利用。小者弦高二寸。其中平窐。妇子所需也。凡稻米旣筛之后。入臼。而舂臼亦两种。</p><p>八口以上之家。堀地藏石臼其上。臼量大者容五斗。小者半之。横木穿插碓头。碓嘴冶鐡爲之。</p><p>用醋滓合上。足踏其末而舂之。不及则粗。太过则粉。精粮从此出焉。晨炊无多者。断木爲手。</p><p>杵其臼。或木或石。以受舂也。旣舂以后。皮膜成粉。名曰细糠。以供犬豕之豢。荒歉之岁。</p><p>人亦可食也。细糠随风扇播扬分去。则膜尘淨尽。而粹精见矣。凡水碓。山国之人居河滨者之所爲也。</p><p>攻稻之法。省人力十倍。人乐爲之。引水成功。卽筒车灌田。同一制度也。设臼多寡不一。値流水少而地窄者。</p><p>或两三臼。流水洪而地室宽者。卽并列十臼无忧也。江南信郡。水碓之法巧絶。盖水碓所愁者埋臼之地卑。</p><p>则洪潦爲患。高则承流不及。信郡造法。卽以一舟爲地。橛椿维之。筑土舟中。陷臼于其上。中流微堰石梁。</p><p>而碓已造成。不烦?木壅坡之力也。又有一举而三用者。激水转轮头。一节转磨成麵。二节运碓成米。</p><p>三节引水灌于稻田。此心计无遗者之所爲也。凡河滨水碓之国。有老死不见砻者。去糠去膜。皆以臼相终始。</p><p>惟风筛之法。则无不同也。凡磑砌。石爲之。承藉转轮皆用石。牛犊马驹。惟人所使。盖一牛之力。日可得五人。</p><p>但入其中者。必极燥之穀。稍润则碎断也。攻麦颺磨罗具图凡小麦。其质爲麵。盖精之至者。稻中再舂之米。粹之至者。</p><p>麦中重罗之麵也。小麦收穫时。束藁击取。如撃稻法。其去秕法。北土用颺。盖风扇流传。未遍率土也。凡颺不在宇下。必待风至而后爲之。</p><p>风不至。雨不收。皆不可爲也。凡小麦旣颺之后。以水淘洗。尘垢淨尽。又复晒乾。然后入磨。凡小麦有紫黄二种。紫胜于黄。</p><p>凡佳者每石得麵一百二十觔。劣者损三分之一也。凡磨大小无定形。大者用肥犍力牛曳转。其牛曳磨时。用桐壳掩眸。</p><p>不然则眩晕。其腹繫桶以盛遗。不然则秽也。次者用驴磨。觔两稍轻。又次小磨。则止用人推挨者。凡力牛一日攻麦二石。</p><p>驴半之。人则强者攻三斗。弱者半之。若水磨之法。其详已载攻稻水碓中。制度相同。其便利又三倍于牛犊也。</p><p>凡牛马与水磨。皆悬袋磨上。上宽下窄。贮麦数斗于中。溜入磨眼。人力所挨。则不必也。</p><p>凡磨石有两种。麵品由石而分。江南少粹白上麵者。以石怀沙滓。相磨发烧。则其麸併破。故黑纇参和麵中。</p><p>无从罗去也。江北石性冷腻。而産于池郡之九华山者。美更甚。以此石製磨。石不发烧。其麸压至扁秕之极不破。</p><p>则黑疵一毫不入。而麵成至白也。凡江南磨二十日卽断齿。江北者经半载方断。南磨破麸得麵百斤。北磨只得八十斤。</p><p>故上麵之値。增十之二。然麵觔小粉。皆从彼磨出。则衡数已足。得値更多焉。凡麦经磨之后。</p><p>几番入罗。勤者不厌重复。罗匡之底。用丝织罗地绢爲之。湖丝所织者。罗麵千石不捐。</p><p>若他方黄丝所爲。经百石而已朽也。凡麵旣成后。寒天可经三月。春夏不出二十日。</p><p>则欎坏。爲食适口。贵及时也。凡大麦则就舂去膜。炊饭而食。爲粉者十无一焉。</p><p>荞麦则微加舂杵去衣。然后或舂或磨以成粉。而后食之。盖此类之视小麦精粗贵贱。</p><p>大径庭也。攻黍稷粟粱麻菽小碾枷具图凡攻治小米。颺得其实。舂得其精。磨得其粹。</p><p>风颺车扇而外。簸法生焉。其法篾织爲圆盘。铺米其中。挤句扬播。轻者居前。楪弃地下。</p><p>重者在后。嘉实存焉。凡小米舂磨扬播制器。已详稻麦之中。唯小碾一制。在稻麦之外。</p><p>北方攻小米者。家置石墩。中高边下。边沿不开槽。铺米墩上。妇子两人相向。接手而碾之。</p><p>其碾石圆长如牛赶石。而两头插木柄。米堕边时。随手以小篲扫上。家有此具。杵臼竟悬也。</p><p>凡胡麻。刈穫于烈日中晒乾。束爲小把。两手执把相击。麻粒绽落。承藉以簟席也。凡麻筛与米筛小者同形。</p><p>而目密五倍。麻从目中。落叶残角屑。皆浮筛上而弃之。凡豆菽刈穫。少者用枷多而省力者仍铺场。</p><p>烈日晒乾。牛曳石赶而压落之。凡打豆枷。竹木竿爲柄。其端锥圆眼。拴木一条。长三尺许。</p><p>铺豆于场。执柄而击之。凡豆击之后。用风扇扬去荚叶。筛以继之。嘉实洒然入廪矣。</p><p>是故舂磨不及麻。磑碾不及菽也。</p><h2 id="《天工开物》甘嗜" tabindex="-1">《天工开物》甘嗜 <a class="header-anchor" href="#《天工开物》甘嗜" aria-label="Permalink to &quot;《天工开物》甘嗜&quot;">​</a></h2><p>甘嗜第六卷</p><p>宋子曰。</p><p>气至于芳。色至于靘。味至于甘。人之大欲存焉。芳而烈。靘而艳。甘而甜。</p><p>则造物有尤异之思矣。世间作甘之味。作八産于草木。而飞虫竭力争衡。</p><p>採取百花。酿成佳味。使草木无全功。孰主张是而颐养遍于天下哉。</p><h3 id="蔗种" tabindex="-1">蔗种 <a class="header-anchor" href="#蔗种" aria-label="Permalink to &quot;蔗种&quot;">​</a></h3><p>凡甘蔗有二种。産繁闽广间。他方合併。得其十一而已。似竹而大者。爲果蔗。截断生噉。</p><p>取汁适口。不可以造糖。似荻而小者。爲糖蔗。口噉卽棘伤唇。舌人不敢食。白霜红砂。</p><p>皆从此出。凡蔗古来中国。不知造糖。唐大曆间。西僧邹和尚游蜀中。遂宁始传其法。</p><p>今蜀中种盛。亦自西域渐来也。凡种荻蔗。冬初霜将至。将蔗砍伐。去杪与根。埋藏土内。</p><p>土忌窐聚水湿处。雨水前五六日。天色晴明。卽开出。去外壳。砍断约五六寸长。以两箇节爲率。</p><p>密布地上。微以土掩之。头尾相枕。若鱼麟然。两芽平放。不得一上一下。致芽向土难发。</p><p>芽长一二寸。频以清粪水浇之。俟长六七寸。锄起分栽。凡栽蔗必用夹沙土河滨洲土爲第一。</p><p>试验土色。堀坑尺五许。将沙土入口尝味。味苦者不可栽蔗凡洲土近深山上流河滨者。</p><p>卽土味甘。亦不可种。盖山气凝寒。则他日糖味亦焦苦。去山四五十里。平阳洲土择佳而爲之。</p><p>黄泥脚地。毫不可爲。凡栽蔗。治畦行阔四尺。犂沟深四寸。蔗栽沟内。约七尺。列三丛掩土寸许。</p><p>土太厚。则芽发稀少也。芽发三四箇或六七箇时。渐渐下土。过锄耨时加之。加土渐厚。则身长根深。</p><p>庶免欹倒之患。凡锄耨不厌勤过。浇粪多少。视土地肥硗。长至一二尺。则将胡麻或芸薹枯浸和水灌。</p><p>灌肥欲施。行内高二三尺。则用牛进行内耕之。半月一耕。用犂一次垦土。断傍根一次。</p><p>掩土培根。九月初培土护根。以防砍后霜雪。</p><h3 id="蔗品" tabindex="-1">蔗品 <a class="header-anchor" href="#蔗品" aria-label="Permalink to &quot;蔗品&quot;">​</a></h3><p>凡荻蔗造糖。有凝冰白霜红砂三品。糖品之分。分于蔗浆之老嫩。凡蔗性至秋渐转红黑色。</p><p>冬至以后。由红转褐。以成至白。五岭以南。无霜国土。蓄蔗不伐。以取糖霜。若韶雄以北。</p><p>十月霜侵。蔗质遇霜卽杀。其身不能久待以成白色。故速伐。以取红糖也。凡取红糖。</p><p>穷十日之力而爲之。十日以前。其浆尚未满足。十日以后。恐霜气逼侵。前功尽弃。</p><p>故种蔗十亩之家。卽製车釜一付。以供急用。若广南无霜。迟早惟人也。造糖具图</p><p>凡造糖车制。用横板二片。长五尺。厚五寸。阔二尺。两头凿眼安柱。上笋出少许。</p><p>下笋出版二三尺。埋筑土内。使安稳不摇。上板中凿二眼。并列巨轴两根。木用至坚重者。</p><p>轴木大七尺围方妙。两轴一长三尺。一长四尺五寸。其长者出笋安犂担。担用屈木。</p><p>长一丈五尺。以便驾牛团转走。轴上凿齿。分配雌雄。其合缝处。须直而圆。</p><p>圆而缝合。夹蔗于中。一轧而过。与棉花赶车同义。蔗过浆流。再拾其滓。</p><p>向轴上鸭嘴扱入。再轧又三轧之。其汁尽矣。其滓爲薪。其下板承轴。</p><p>凿眼只深一寸五分。使轴脚不穿透。以便板上受汁也。其轴脚嵌安铁锭于中。</p><p>以便捩转。凡汁浆流板有槽枧汁入碙内。每汁一石。下石灰五合于中。</p><p>凡取汁煎糖。并列三锅。如品字。先将稠汁聚入一锅。然后逐加稀汁两锅之内。</p><p>若火力少束薪。其糖卽成顽糖。起沬不中用。造白糖凡闽广南方。经冬老蔗。</p><p>用车同前法。笮汁入缸。看水花爲火色。其花煎至细嫩。如煮羹沸。以手捻试。</p><p>粘手则信来矣。此时尚黄黑色。将桶盛贮。凝成黑沙。然后以瓦溜教陶家烧造。</p><p>置缸上。其溜上宽下尖。底有一小孔。将草塞住。倾桶中黑沙于内。待黑沙结定。</p><p>然后去孔中塞草。用黄泥水淋下。其中黑滓入缸内。溜内尽成白霜。最上一层。</p><p>厚五寸许。洁白异常。名曰洋糖。西洋糖绝白美。故名。下者稍黄褐。</p><p>造冰糖者将洋糖煎化蛋青。澄去浮滓。候视火色将新。青竹破成篾片。寸斩撒入其中。</p><p>经过一霄。卽成天然冰块。造狮象人物等质料。精粗由人。凡白糖有五品。石山爲上。</p><p>团枝次之。瓮鑑次之。小颗又次。沙脚爲下。</p><h3 id="蜂蜜" tabindex="-1">蜂蜜 <a class="header-anchor" href="#蜂蜜" aria-label="Permalink to &quot;蜂蜜&quot;">​</a></h3><p>凡酿蜜蜂。普天皆有。唯蔗盛之鄕。则蜜蜂自然减少。蜂造之蜜。出山岩土穴者。</p><p>十居其八。而人家招蜂造酿而割取者。十居其二也。凡蜜无定色。或青或白或黄或褐。</p><p>皆随方土花性而变。如菜花蜜禾花蜜之类。百千其名不止也。凡蜂不论于家于野。</p><p>皆有蜂王。王之所居。造一台如桃大。王之子世爲王。王生而不採花。每日群蜂轮値。</p><p>分班採花供王。王每日出游两度。春夏造蜜时。游则八蜂轮値以侍。蜂王自至孔隙口。</p><p>四蜂以头顶腹。四蜂傍翼飞翔而去。游数刻而返。翼顶如前。畜家蜂者。或悬桶簷端。</p><p>或寘箱牖下。皆锥圆孔眼数十。俟其进入。凡家人杀一蜂二蜂皆无恙。杀至三蜂。</p><p>则群起螫人。谓之蜂反。凡蝙蝠最喜食蜂。投隙入中。吞噬无限。杀一蝙蝠。</p><p>悬于蜂前。则不敢食。俗谓之枭令。凡家蓄蜂东隣。分而之西舍。必分王之子。</p><p>去而爲君。去时如铺扇拥卫。鄕人有撒酒糟香而招之者。凡蜂酿蜜。造成蜜脾。</p><p>其形鬣鬣然。咀嚼花心汁。吐积而成润。以人小遗。则甘芳并至。所谓臭腐神奇也。</p><p>凡割脾取蜜。蜂子多死其中。其底则爲黄蜡。凡深山崖石上。有经数载未割者。</p><p>其蜜已经时自熟。土人以长竿刺取。蜜卽流下。或未经年而扳缘可取者。割鍊与家蜜同也。</p><p>土穴所酿。多出北方。南方卑溼。有崖蜜而无穴蜜。凡蜜脾一斤。炼取十二两。</p><p>西北半天下。盖与蔗浆分胜云。饴饧凡饴饧。稻麦黍粟。皆可爲之。洪范云。稼穑作甘。</p><p>及此乃穷。其理其法。用稻麦之类。浸溼生芽。暴乾然后煎錬。调化而成色。以白者爲上。</p><p>赤色者名曰胶饴。一时宫中尚之。含于口内。卽溶化。形如琥珀。南方造饼饵者。</p><p>谓饴饧爲小糖。盖对蔗浆而得名也。饴饧人巧千方。以供甘旨。不可枚述。惟尚方用者名一窝丝。</p><p>或流传后代。不可知也。</p></div></div></main><footer class="VPDocFooter" data-v-c00a6515 data-v-05222a47><!--[--><!--]--><div class="edit-info" data-v-05222a47><!----><div class="last-updated" data-v-05222a47><p class="VPLastUpdated" data-v-05222a47 data-v-b72aeabe>最后更新于: <time datetime="2024-11-26T09:34:08.000Z" data-v-b72aeabe></time></p></div></div><nav class="prev-next" aria-labelledby="doc-footer-aria-label" data-v-05222a47><span class="visually-hidden" id="doc-footer-aria-label" data-v-05222a47>Pager</span><div class="pager" data-v-05222a47><a class="VPLink link pager-link prev" href="/%E5%B1%B1/%E6%B0%B4%E9%BE%99%E7%BB%8F" data-v-05222a47><!--[--><span class="desc" data-v-05222a47>上一篇</span><span class="title" data-v-05222a47>水龙经</span><!--]--></a></div><div class="pager" data-v-05222a47><a class="VPLink link pager-link next" href="/%E5%B1%B1/%E9%9B%AA%E5%BF%83%E8%B5%8B" data-v-05222a47><!--[--><span class="desc" data-v-05222a47>下一篇</span><span class="title" data-v-05222a47>雪心赋</span><!--]--></a></div></nav></footer><!--[--><!--]--></div></div></div><!--[--><!--]--></div></div><!----><!--[--><!--]--></div></div>
    
    
  </body>
</html>