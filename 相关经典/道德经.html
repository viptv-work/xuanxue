<!DOCTYPE html>
<html lang="zh-CN" dir="ltr">
  <head>
    <meta charset="utf-8">
    <meta name="viewport" content="width=device-width,initial-scale=1">
    <title>道德经 | 玄学宝典</title>
    
    <meta name="generator" content="VitePress v1.4.5">
    <link rel="preload stylesheet" href="/assets/style.CqM51bXu.css" as="style">
    <script type="module" src="/assets/chunks/metadata.f309eac2.js"></script>
    <script type="module" src="/assets/app.mNyhB9jL.js"></script>
    <link rel="preload" href="/assets/inter-roman-latin.Di8DUHzh.woff2" as="font" type="font/woff2" crossorigin="">
    <link rel="modulepreload" href="/assets/chunks/theme.CZzSbOCm.js">
    <link rel="modulepreload" href="/assets/chunks/framework.BMFc6z2H.js">
    <link rel="modulepreload" href="/assets/相关经典_道德经.md.CvoMazV9.lean.js">
    <link rel="icon" href="/favicon.ico">
    <meta name="msapplication-TileColor" content="#da532c">
    <meta name="theme-color" content="#5f67ee">
    <meta name="author" content="viptv-work">
    <meta name="copyright" content="viptv-work">
    <meta name="robots" content="index, follow">
    <meta name="evisit-after" content="1 day">
    <meta name="format-detection" content="telephone=no">
    <meta name="description" content="中华传统五术书籍传世经典著作">
    <meta name="og:type" content="website">
    <meta name="og:locale" content="zh-CN">
    <meta name="og:site_name" content="玄学宝典">
    <meta name="og:image" content="/logo.svg">
    <meta name="og:description" content="中华传统五术书籍传世经典著作">
    <meta name="twitter:card" content="summary_large_image">
    <meta name="twitter:site" content="@viptv_work">
    <meta name="twitter:title" content="玄学宝典">
    <meta name="twitter:description" content="中华传统五术书籍传世经典著作">
    <meta name="twitter:image" content="/logo.svg">
    <script id="check-dark-mode">(()=>{const e=localStorage.getItem("vitepress-theme-appearance")||"auto",a=window.matchMedia("(prefers-color-scheme: dark)").matches;(!e||e==="auto"?a:e==="dark")&&document.documentElement.classList.add("dark")})();</script>
    <script id="check-mac-os">document.documentElement.classList.toggle("mac",/Mac|iPhone|iPod|iPad/i.test(navigator.platform));</script>
  </head>
  <body>
    <div id="app"><div class="Layout" data-v-a66685a4><!--[--><!--]--><!--[--><span tabindex="-1" data-v-fcbcc4e5></span><a href="#VPContent" class="VPSkipLink visually-hidden" data-v-fcbcc4e5> Skip to content </a><!--]--><!----><header class="VPNav" data-v-a66685a4 data-v-5d5b6e11><div class="VPNavBar" data-v-5d5b6e11 data-v-c0ca57de><div class="wrapper" data-v-c0ca57de><div class="container" data-v-c0ca57de><div class="title" data-v-c0ca57de><div class="VPNavBarTitle has-sidebar" data-v-c0ca57de data-v-b6f8bde2><a class="title" href="/" data-v-b6f8bde2><!--[--><!--]--><!--[--><img class="VPImage logo" src="/logo.svg" width="24" height="24" alt data-v-f329548f><!--]--><span data-v-b6f8bde2>玄学宝典</span><!--[--><!--]--></a></div></div><div class="content" data-v-c0ca57de><div class="content-body" data-v-c0ca57de><!--[--><!--]--><div class="VPNavBarSearch search" data-v-c0ca57de><!----></div><nav aria-labelledby="main-nav-aria-label" class="VPNavBarMenu menu" data-v-c0ca57de data-v-2f21c3e2><span id="main-nav-aria-label" class="visually-hidden" data-v-2f21c3e2> Main Navigation </span><!--[--><!--[--><a class="VPLink link VPNavBarMenuLink" href="/%E5%B1%B1/%E5%8D%9A%E5%B1%B1%E7%AF%87" tabindex="0" data-v-2f21c3e2 data-v-6704a031><!--[--><span data-v-6704a031>山</span><!--]--></a><!--]--><!--[--><a class="VPLink link VPNavBarMenuLink" href="/%E5%8C%BB/%E5%85%AB%E6%AE%B5%E9%94%A6" tabindex="0" data-v-2f21c3e2 data-v-6704a031><!--[--><span data-v-6704a031>医</span><!--]--></a><!--]--><!--[--><a class="VPLink link VPNavBarMenuLink" href="/%E5%91%BD/%E7%94%9F%E8%BE%B0%E5%85%AB%E5%AD%97" tabindex="0" data-v-2f21c3e2 data-v-6704a031><!--[--><span data-v-6704a031>命</span><!--]--></a><!--]--><!--[--><a class="VPLink link VPNavBarMenuLink" href="/%E7%9B%B8/%E5%86%B0%E9%89%B4" tabindex="0" data-v-2f21c3e2 data-v-6704a031><!--[--><span data-v-6704a031>相</span><!--]--></a><!--]--><!--[--><a class="VPLink link VPNavBarMenuLink" href="/%E5%8D%9C/%E6%AF%95%E6%B3%95%E8%B5%8B" tabindex="0" data-v-2f21c3e2 data-v-6704a031><!--[--><span data-v-6704a031>卜</span><!--]--></a><!--]--><!--[--><a class="VPLink link VPNavBarMenuLink" href="/%E7%81%B5%E5%AE%A0/%E5%AE%A0%E7%89%A9%E7%AF%87" tabindex="0" data-v-2f21c3e2 data-v-6704a031><!--[--><span data-v-6704a031>灵宠</span><!--]--></a><!--]--><!--[--><a class="VPLink link VPNavBarMenuLink active" href="/%E7%9B%B8%E5%85%B3%E7%BB%8F%E5%85%B8/%E9%81%93%E5%BE%B7%E7%BB%8F" tabindex="0" data-v-2f21c3e2 data-v-6704a031><!--[--><span data-v-6704a031>相关经典</span><!--]--></a><!--]--><!--]--></nav><!----><div class="VPNavBarAppearance appearance" data-v-c0ca57de data-v-b8b65361><button class="VPSwitch VPSwitchAppearance" type="button" role="switch" title aria-checked="false" data-v-b8b65361 data-v-28f3c3e1 data-v-90e6f109><span class="check" data-v-90e6f109><span class="icon" data-v-90e6f109><!--[--><span class="vpi-sun sun" data-v-28f3c3e1></span><span class="vpi-moon moon" data-v-28f3c3e1></span><!--]--></span></span></button></div><div class="VPSocialLinks VPNavBarSocialLinks social-links" data-v-c0ca57de data-v-3dbac0a5 data-v-1a6f995b><!--[--><a class="VPSocialLink no-icon" href="https://github.com/viptv-work" aria-label="Github" target="_blank" rel="noopener" data-v-1a6f995b data-v-7c729a9c><i class="fab fa-github fa-lg" alt="Github"></i></a><a class="VPSocialLink no-icon" href="mailto:viptvx@gmail.com" aria-label="Gmail" target="_blank" rel="noopener" data-v-1a6f995b data-v-7c729a9c><i class="fas fa-envelope fa-lg" alt="Gmail"></i></a><a class="VPSocialLink no-icon" href="https://t.me/viptv.work" aria-label="Telegram" target="_blank" rel="noopener" data-v-1a6f995b data-v-7c729a9c><i class="fab fa-telegram fa-lg" alt="Telegram"></i></a><a class="VPSocialLink no-icon" href="https://www.viptv.work/about/donate.html" aria-label="VIPTV Sponsors" target="_blank" rel="noopener" data-v-1a6f995b data-v-7c729a9c><i class="fas fa-heart fa-lg" style="color: #EA4AAA;" alt="Github Sponsors"></i></a><!--]--></div><div class="VPFlyout VPNavBarExtra extra" data-v-c0ca57de data-v-a30de838 data-v-d361715a><button type="button" class="button" aria-haspopup="true" aria-expanded="false" aria-label="extra navigation" data-v-d361715a><span class="vpi-more-horizontal icon" data-v-d361715a></span></button><div class="menu" data-v-d361715a><div class="VPMenu" data-v-d361715a data-v-762467e6><!----><!--[--><!--[--><!----><div class="group" data-v-a30de838><div class="item appearance" data-v-a30de838><p class="label" data-v-a30de838>主题模式</p><div class="appearance-action" data-v-a30de838><button class="VPSwitch VPSwitchAppearance" type="button" role="switch" title aria-checked="false" data-v-a30de838 data-v-28f3c3e1 data-v-90e6f109><span class="check" data-v-90e6f109><span class="icon" data-v-90e6f109><!--[--><span class="vpi-sun sun" data-v-28f3c3e1></span><span class="vpi-moon moon" data-v-28f3c3e1></span><!--]--></span></span></button></div></div></div><div class="group" data-v-a30de838><div class="item social-links" data-v-a30de838><div class="VPSocialLinks social-links-list" data-v-a30de838 data-v-1a6f995b><!--[--><a class="VPSocialLink no-icon" href="https://github.com/viptv-work" aria-label="Github" target="_blank" rel="noopener" data-v-1a6f995b data-v-7c729a9c><i class="fab fa-github fa-lg" alt="Github"></i></a><a class="VPSocialLink no-icon" href="mailto:viptvx@gmail.com" aria-label="Gmail" target="_blank" rel="noopener" data-v-1a6f995b data-v-7c729a9c><i class="fas fa-envelope fa-lg" alt="Gmail"></i></a><a class="VPSocialLink no-icon" href="https://t.me/viptv.work" aria-label="Telegram" target="_blank" rel="noopener" data-v-1a6f995b data-v-7c729a9c><i class="fab fa-telegram fa-lg" alt="Telegram"></i></a><a class="VPSocialLink no-icon" href="https://www.viptv.work/about/donate.html" aria-label="VIPTV Sponsors" target="_blank" rel="noopener" data-v-1a6f995b data-v-7c729a9c><i class="fas fa-heart fa-lg" style="color: #EA4AAA;" alt="Github Sponsors"></i></a><!--]--></div></div></div><!--]--><!--]--></div></div></div><!--[--><!--]--><button type="button" class="VPNavBarHamburger hamburger" aria-label="mobile navigation" aria-expanded="false" aria-controls="VPNavScreen" data-v-c0ca57de data-v-bdae3ec6><span class="container" data-v-bdae3ec6><span class="top" data-v-bdae3ec6></span><span class="middle" data-v-bdae3ec6></span><span class="bottom" data-v-bdae3ec6></span></span></button></div></div></div></div><div class="divider" data-v-c0ca57de><div class="divider-line" data-v-c0ca57de></div></div></div><!----></header><div class="VPLocalNav has-sidebar empty" data-v-a66685a4 data-v-e5275bab><div class="container" data-v-e5275bab><button class="menu" aria-expanded="false" aria-controls="VPSidebarNav" data-v-e5275bab><span class="vpi-align-left menu-icon" data-v-e5275bab></span><span class="menu-text" data-v-e5275bab>文章</span></button><div class="VPLocalNavOutlineDropdown" style="--vp-vh:0px;" data-v-e5275bab data-v-1e01e433><button data-v-1e01e433>返回顶部</button><!----></div></div></div><aside class="VPSidebar" data-v-a66685a4 data-v-9fe1a170><div class="curtain" data-v-9fe1a170></div><nav class="nav" id="VPSidebarNav" aria-labelledby="sidebar-aria-label" tabindex="-1" data-v-9fe1a170><span class="visually-hidden" id="sidebar-aria-label" data-v-9fe1a170> Sidebar Navigation </span><!--[--><!--]--><!--[--><div class="no-transition group" data-v-d58aefb7><section class="VPSidebarItem level-0 has-active" data-v-d58aefb7 data-v-af6b2e98><!----><div class="items" data-v-af6b2e98><!--[--><div class="VPSidebarItem level-1 is-link" data-v-af6b2e98 data-v-af6b2e98><div class="item" data-v-af6b2e98><div class="indicator" data-v-af6b2e98></div><a class="VPLink link link" href="/%E7%9B%B8%E5%85%B3%E7%BB%8F%E5%85%B8/%E9%81%93%E5%BE%B7%E7%BB%8F" data-v-af6b2e98><!--[--><p class="text" data-v-af6b2e98>道德经</p><!--]--></a><!----></div><!----></div><div class="VPSidebarItem level-1 is-link" data-v-af6b2e98 data-v-af6b2e98><div class="item" data-v-af6b2e98><div class="indicator" data-v-af6b2e98></div><a class="VPLink link link" href="/%E7%9B%B8%E5%85%B3%E7%BB%8F%E5%85%B8/%E4%BA%86%E5%87%A1%E5%9B%9B%E8%AE%AD" data-v-af6b2e98><!--[--><p class="text" data-v-af6b2e98>了凡四训</p><!--]--></a><!----></div><!----></div><div class="VPSidebarItem level-1 is-link" data-v-af6b2e98 data-v-af6b2e98><div class="item" data-v-af6b2e98><div class="indicator" data-v-af6b2e98></div><a class="VPLink link link" href="/%E7%9B%B8%E5%85%B3%E7%BB%8F%E5%85%B8/%E5%91%A8%E6%98%93%E5%85%AD%E5%8D%81%E5%9B%9B%E5%8D%A6" data-v-af6b2e98><!--[--><p class="text" data-v-af6b2e98>周易六十四卦</p><!--]--></a><!----></div><!----></div><div class="VPSidebarItem level-1 is-link" data-v-af6b2e98 data-v-af6b2e98><div class="item" data-v-af6b2e98><div class="indicator" data-v-af6b2e98></div><a class="VPLink link link" href="/%E7%9B%B8%E5%85%B3%E7%BB%8F%E5%85%B8/%E4%B8%89%E5%AD%97%E7%BB%8F" data-v-af6b2e98><!--[--><p class="text" data-v-af6b2e98>三字经</p><!--]--></a><!----></div><!----></div><div class="VPSidebarItem level-1 is-link" data-v-af6b2e98 data-v-af6b2e98><div class="item" data-v-af6b2e98><div class="indicator" data-v-af6b2e98></div><a class="VPLink link link" href="/%E7%9B%B8%E5%85%B3%E7%BB%8F%E5%85%B8/%E5%A4%AA%E4%B8%8A%E6%B8%85%E9%9D%99%E7%BB%8F" data-v-af6b2e98><!--[--><p class="text" data-v-af6b2e98>太上清静经</p><!--]--></a><!----></div><!----></div><div class="VPSidebarItem level-1 is-link" data-v-af6b2e98 data-v-af6b2e98><div class="item" data-v-af6b2e98><div class="indicator" data-v-af6b2e98></div><a class="VPLink link link" href="/%E7%9B%B8%E5%85%B3%E7%BB%8F%E5%85%B8/%E9%81%93%E6%95%99%E5%85%AB%E5%A4%A7%E7%A5%9E%E5%92%92" data-v-af6b2e98><!--[--><p class="text" data-v-af6b2e98>道教八大神咒</p><!--]--></a><!----></div><!----></div><div class="VPSidebarItem level-1 is-link" data-v-af6b2e98 data-v-af6b2e98><div class="item" data-v-af6b2e98><div class="indicator" data-v-af6b2e98></div><a class="VPLink link link" href="/%E7%9B%B8%E5%85%B3%E7%BB%8F%E5%85%B8/%E6%B7%AE%E5%8D%97%E5%AD%90" data-v-af6b2e98><!--[--><p class="text" data-v-af6b2e98>淮南子</p><!--]--></a><!----></div><!----></div><div class="VPSidebarItem level-1 is-link" data-v-af6b2e98 data-v-af6b2e98><div class="item" data-v-af6b2e98><div class="indicator" data-v-af6b2e98></div><a class="VPLink link link" href="/%E7%9B%B8%E5%85%B3%E7%BB%8F%E5%85%B8/%E9%BB%84%E5%BA%AD%E5%86%85%E6%99%AF%E7%BB%8F" data-v-af6b2e98><!--[--><p class="text" data-v-af6b2e98>黄庭内景经</p><!--]--></a><!----></div><!----></div><div class="VPSidebarItem level-1 is-link" data-v-af6b2e98 data-v-af6b2e98><div class="item" data-v-af6b2e98><div class="indicator" data-v-af6b2e98></div><a class="VPLink link link" href="/%E7%9B%B8%E5%85%B3%E7%BB%8F%E5%85%B8/%E9%BB%84%E5%BA%AD%E5%A4%96%E6%99%AF%E7%BB%8F" data-v-af6b2e98><!--[--><p class="text" data-v-af6b2e98>黄庭外景经</p><!--]--></a><!----></div><!----></div><div class="VPSidebarItem level-1 is-link" data-v-af6b2e98 data-v-af6b2e98><div class="item" data-v-af6b2e98><div class="indicator" data-v-af6b2e98></div><a class="VPLink link link" href="/%E7%9B%B8%E5%85%B3%E7%BB%8F%E5%85%B8/%E5%A4%AA%E4%B8%8A%E7%9A%87%E5%BA%AD%E4%B8%AD%E6%99%AF%E7%BB%8F" data-v-af6b2e98><!--[--><p class="text" data-v-af6b2e98>太上皇庭中景经</p><!--]--></a><!----></div><!----></div><div class="VPSidebarItem level-1 is-link" data-v-af6b2e98 data-v-af6b2e98><div class="item" data-v-af6b2e98><div class="indicator" data-v-af6b2e98></div><a class="VPLink link link" href="/%E7%9B%B8%E5%85%B3%E7%BB%8F%E5%85%B8/%E4%B8%8B%E6%B8%85%E5%AE%AB" data-v-af6b2e98><!--[--><p class="text" data-v-af6b2e98>下清宫</p><!--]--></a><!----></div><!----></div><!--]--></div></section></div><!--]--><!--[--><!--]--></nav></aside><div class="VPContent has-sidebar" id="VPContent" data-v-a66685a4 data-v-93049432><div class="VPDoc has-sidebar has-aside" data-v-93049432 data-v-c00a6515><!--[--><!--]--><div class="container" data-v-c00a6515><div class="aside" data-v-c00a6515><div class="aside-curtain" data-v-c00a6515></div><div class="aside-container" data-v-c00a6515><div class="aside-content" data-v-c00a6515><div class="VPDocAside" data-v-c00a6515 data-v-70a3c13e><!--[--><!--]--><!--[--><!--[--><!--[--><!--[--><div class="share-link-container" data-v-2b95c87a><button class="share-link-button" data-v-2b95c87a><span data-v-2b95c87a><i class="fas fa-share-alt" data-v-2b95c87a></i> 分享此页面</span></button></div><!--]--><!--]--><!--]--><!--]--><nav aria-labelledby="doc-outline-aria-label" class="VPDocAsideOutline" data-v-70a3c13e data-v-72cc2b37><div class="content" data-v-72cc2b37><div class="outline-marker" data-v-72cc2b37></div><div aria-level="2" class="outline-title" id="doc-outline-aria-label" role="heading" data-v-72cc2b37>本页目录</div><ul class="VPDocOutlineItem root" data-v-72cc2b37 data-v-238439ab><!--[--><!--]--></ul></div></nav><!--[--><!--]--><div class="spacer" data-v-70a3c13e></div><!--[--><!--]--><!----><!--[--><!--]--><!--[--><!--]--></div></div></div></div><div class="content" data-v-c00a6515><div class="content-container" data-v-c00a6515><!--[--><!--]--><main class="main" data-v-c00a6515><div style="position:relative;" class="vp-doc _%E7%9B%B8%E5%85%B3%E7%BB%8F%E5%85%B8_%E9%81%93%E5%BE%B7%E7%BB%8F" data-v-c00a6515><div><h2 id="第-1-章" tabindex="-1">第 1 章 <a class="header-anchor" href="#第-1-章" aria-label="Permalink to &quot;第 1 章&quot;">​</a></h2><p>道可道，非常道。名可名，非常名。无名天地之始。有名万物之母。故常无欲以观其妙。常有欲以观其徼。此两者同出而异名，同谓之玄。玄之又玄，众妙之门。</p><h2 id="第-2-章" tabindex="-1">第 2 章 <a class="header-anchor" href="#第-2-章" aria-label="Permalink to &quot;第 2 章&quot;">​</a></h2><p>天下皆知美之为美，斯恶矣；皆知善之为善，斯不善已。故有无相生，难易相成，长短相形，高下相倾，音声相和，前後相随。是以圣人处无为之事，行不言之教。万物作焉而不辞。生而不有，为而不恃，功成而弗居。夫唯弗居，是以不去。</p><h2 id="第-3-章" tabindex="-1">第 3 章 <a class="header-anchor" href="#第-3-章" aria-label="Permalink to &quot;第 3 章&quot;">​</a></h2><p>不尚贤， 使民不争。不贵难得之货，使民不为盗。不见可欲，使民心不乱。是以圣人之治，虚其心，实其腹，弱其志，强其骨；常使民无知、无欲，使夫智者不敢为也。为无为，则无不治。</p><h2 id="第-4-章" tabindex="-1">第 4 章 <a class="header-anchor" href="#第-4-章" aria-label="Permalink to &quot;第 4 章&quot;">​</a></h2><p>道冲而用之，或不盈。渊兮似万物之宗。解其纷，和其光，同其尘，湛兮似或存。吾不知谁之子，象帝之先。</p><h2 id="第-5-章" tabindex="-1">第 5 章 <a class="header-anchor" href="#第-5-章" aria-label="Permalink to &quot;第 5 章&quot;">​</a></h2><p>天地不仁，以万物为刍狗。圣人不仁，以百姓为刍狗。天地之间，其犹橐迭乎？虚而不屈，动而愈出。多言数穷，不如守中。</p><h2 id="第-6-章" tabindex="-1">第 6 章 <a class="header-anchor" href="#第-6-章" aria-label="Permalink to &quot;第 6 章&quot;">​</a></h2><p>谷神不死是谓玄牝。玄牝之门是谓天地根。绵绵若存，用之不勤。</p><h2 id="第-7-章" tabindex="-1">第 7 章 <a class="header-anchor" href="#第-7-章" aria-label="Permalink to &quot;第 7 章&quot;">​</a></h2><p>天长地久。天地所以能长且久者，以其不自生，故能长生。是以圣人後其身而身先，外其身而身存。非以其无私邪！故能成其私。</p><h2 id="第-8-章" tabindex="-1">第 8 章 <a class="header-anchor" href="#第-8-章" aria-label="Permalink to &quot;第 8 章&quot;">​</a></h2><p>上善若水。水善利万物而不争，处众人之所恶，故几於道。居善地，心善渊，与善仁，言善信，正善治，事善能，动善时。夫唯不争，故无尤。</p><h2 id="第-9-章" tabindex="-1">第 9 章 <a class="header-anchor" href="#第-9-章" aria-label="Permalink to &quot;第 9 章&quot;">​</a></h2><p>持而盈之不如其己；揣而锐之不可长保；金玉满堂莫之能守；富贵而骄，自遗其咎。功遂身退，天之道。</p><h2 id="第-10-章" tabindex="-1">第 10 章 <a class="header-anchor" href="#第-10-章" aria-label="Permalink to &quot;第 10 章&quot;">​</a></h2><p>载营魄抱一，能无离乎？专气致柔，能如婴儿乎？涤除玄览，能无疵乎？爱国治民，能无为乎？天门开阖，能为雌乎？明白四达，能无知乎。</p><h2 id="第-11-章" tabindex="-1">第 11 章 <a class="header-anchor" href="#第-11-章" aria-label="Permalink to &quot;第 11 章&quot;">​</a></h2><p>三十幅共一毂，当其无，有车之用。埏埴以为器，当其无，有器之用。凿户牖以为室，当其无，有室之用。故有之以为利，无之以为用。</p><h2 id="第-12-章" tabindex="-1">第 12 章 <a class="header-anchor" href="#第-12-章" aria-label="Permalink to &quot;第 12 章&quot;">​</a></h2><p>五色令人目盲，五音令人耳聋，五味令人口爽，驰骋畋猎令人心发狂，难得之货令人行妨。是以圣人，为腹不为目，故去彼取此。</p><h2 id="第-13-章" tabindex="-1">第 13 章 <a class="header-anchor" href="#第-13-章" aria-label="Permalink to &quot;第 13 章&quot;">​</a></h2><p>宠辱若惊，贵大患若身。何谓宠辱若惊？宠为下。得之若惊失之若惊是谓宠辱若惊。何谓贵大患若身？吾所以有大患者，为吾有身，及吾无身，吾有何患。故贵以身为天下，若可寄天下。爱以身为天下，若可托天下。</p><h2 id="第-14-章" tabindex="-1">第 14 章 <a class="header-anchor" href="#第-14-章" aria-label="Permalink to &quot;第 14 章&quot;">​</a></h2><p>视之不见名曰夷。听之不闻名曰希。抟之不得名曰微。此三者不可致诘，故混而为一。其上不皦(jiǎo)，其下不昧，绳绳不可名，复归於无物。是谓无状之状，无物之象，是谓惚恍。迎之不见其首，随之不见其後。执古之道以御今之有。能知古始，是谓道纪。</p><h2 id="第-15-章" tabindex="-1">第 15 章 <a class="header-anchor" href="#第-15-章" aria-label="Permalink to &quot;第 15 章&quot;">​</a></h2><p>古之善为士者，微妙玄通，深不可识。夫唯不可识，故强为之容。豫兮若冬涉川；犹兮若畏四邻；俨兮其若容；涣兮若冰之将释；敦兮其若朴；旷兮其若谷；混兮其若浊；澹兮其若海；飉(liáo,风的声音)兮若无止。孰能浊以静之徐清。孰能安以动之徐生。保此道者不欲盈。夫唯不盈故能蔽而新成。</p><h2 id="第-16-章" tabindex="-1">第 16 章 <a class="header-anchor" href="#第-16-章" aria-label="Permalink to &quot;第 16 章&quot;">​</a></h2><p>致虚极守静笃。万物并作，吾以观复。夫物芸芸各复归其根。归根曰静，是谓复命；复命曰常，知常曰明。不知常，妄作凶。知常容，容乃公，公乃全，全乃天，天乃道，道乃久，没身不殆。</p><h2 id="第-17-章" tabindex="-1">第 17 章 <a class="header-anchor" href="#第-17-章" aria-label="Permalink to &quot;第 17 章&quot;">​</a></h2><p>太上，下知有之。其次，亲而誉之。其次，畏之。其次，侮之。信不足焉，有不信焉。悠兮其贵言，功成事遂，百姓皆谓 ∶ 我自然。</p><h2 id="第-18-章" tabindex="-1">第 18 章 <a class="header-anchor" href="#第-18-章" aria-label="Permalink to &quot;第 18 章&quot;">​</a></h2><p>大道废有仁义；慧智出有大伪；六亲不和有孝慈；国家昏乱有忠臣。</p><h2 id="第-19-章" tabindex="-1">第 19 章 <a class="header-anchor" href="#第-19-章" aria-label="Permalink to &quot;第 19 章&quot;">​</a></h2><p>绝圣弃智，民利百倍；绝仁弃义，民复孝慈；绝巧弃利，盗贼无有；此三者，以为文不足。故令有所属，见素抱朴少私寡欲。</p><h2 id="第-20-章" tabindex="-1">第 20 章 <a class="header-anchor" href="#第-20-章" aria-label="Permalink to &quot;第 20 章&quot;">​</a></h2><p>绝学无忧，唯之与阿，相去几何？善之与恶，相去若何？人之所畏，不可不畏。荒兮其未央哉！众人熙熙如享太牢、如春登台。我独泊兮其未兆，如婴儿之未孩；儡儡(lěi,羸弱)兮若无所归。众人皆有馀，而我独若遗。我愚人之心也哉！沌沌兮。俗人昭昭，我独昏昏；俗人察察，我独闷闷。众人皆有以，而我独顽且鄙。我独异於人，而贵食母。</p><h2 id="第-21-章" tabindex="-1">第 21 章 <a class="header-anchor" href="#第-21-章" aria-label="Permalink to &quot;第 21 章&quot;">​</a></h2><p>孔德之容惟道是从。道之为物惟恍惟惚。惚兮恍兮其中有象。恍兮惚兮其中有物。窈兮冥兮其中有精。其精甚真。其中有信。自古及今，其名不去以阅众甫。吾何以知众甫之状哉！以此。</p><h2 id="第-22-章" tabindex="-1">第 22 章 <a class="header-anchor" href="#第-22-章" aria-label="Permalink to &quot;第 22 章&quot;">​</a></h2><p>曲则全，枉则直，洼则盈，敝则新少则得，多则惑。是以圣人抱一为天下式。不自见故明；不自是故彰；不自伐故有功；不自矜故长；夫唯不争，故天下莫能与之争。古之所谓 ∶?角?则全者」岂虚言哉！诚全而归之。</p><h2 id="第-23-章" tabindex="-1">第 23 章 <a class="header-anchor" href="#第-23-章" aria-label="Permalink to &quot;第 23 章&quot;">​</a></h2><p>希言自然。故飘风不终朝，骤雨不终日。孰为此者？天地。天地尚不能久，而况於人乎？故从事於道者，同於道。德者同於德。失者同於失。同於道者道亦乐得之；同於德者德亦乐得之；同於失者失於乐得之信不足焉有不信焉。</p><h2 id="第-24-章" tabindex="-1">第 24 章 <a class="header-anchor" href="#第-24-章" aria-label="Permalink to &quot;第 24 章&quot;">​</a></h2><p>企者不立；跨者不行。自见者不明；自是者不彰。自伐者无功；自矜者不长。其在道也曰 ∶ 馀食赘形。物或恶之，故有道者不处。</p><h2 id="第-25-章" tabindex="-1">第 25 章 <a class="header-anchor" href="#第-25-章" aria-label="Permalink to &quot;第 25 章&quot;">​</a></h2><p>有物混成先天地生。寂兮寥兮独立不改，周行而不殆，可以为天下母。吾不知其名，强字之曰道。强为之名曰大。大曰逝，逝曰远，远曰反。故道大、天大、地大、人亦大。域中有大，而人居其一焉。人法地，地法天，天法道，道法自然。</p><h2 id="第-26-章" tabindex="-1">第 26 章 <a class="header-anchor" href="#第-26-章" aria-label="Permalink to &quot;第 26 章&quot;">​</a></h2><p>重为轻根，静为躁君。是以君子终日行不离轻重。虽有荣观燕处超然。奈何万乘之主而以身轻天下。轻则失根，躁则失君。</p><h2 id="第-27-章" tabindex="-1">第 27 章 <a class="header-anchor" href="#第-27-章" aria-label="Permalink to &quot;第 27 章&quot;">​</a></h2><p>善行无辙迹。善言无瑕谪。善数不用筹策。善闭无关楗而不可开。善结无绳约而不可解。是以圣人常善救人，故无弃人。常善救物，故无弃物。是谓袭明。故善人者不善人之师。不善人者善人之资。不贵其师、不爱其资，虽智大迷，是谓要妙。</p><h2 id="第-28-章" tabindex="-1">第 28 章 <a class="header-anchor" href="#第-28-章" aria-label="Permalink to &quot;第 28 章&quot;">​</a></h2><p>知其雄，守其雌，为天下溪。为天下溪，常德不离，复归於婴儿。知其白，守其黑，为天下式。为天下式，常德不忒，复归於无极。知其荣，守其辱，为天下谷。为天下谷，常德乃足，复归於朴。朴散则为器，圣人用之则为官长。故大制不割。</p><h2 id="第-29-章" tabindex="-1">第 29 章 <a class="header-anchor" href="#第-29-章" aria-label="Permalink to &quot;第 29 章&quot;">​</a></h2><p>将欲取天下而为之，吾见其不得已。天下神器，不可为也，为者败之，执者失之。夫物或行或随、或觑或吹、或强或羸、或挫或隳。是以圣人去甚、去奢、去泰。</p><h2 id="第-30-章" tabindex="-1">第 30 章 <a class="header-anchor" href="#第-30-章" aria-label="Permalink to &quot;第 30 章&quot;">​</a></h2><p>以道佐人主者，不以兵强天下。其事好还。师之所处荆棘生焉。军之後必有凶年。善有果而已，不敢以取强。果而勿矜。果而勿伐。果而勿骄。果而不得已。果而勿强。物壮则老，是谓不道，不道早已。</p><h2 id="第-31-章" tabindex="-1">第 31 章 <a class="header-anchor" href="#第-31-章" aria-label="Permalink to &quot;第 31 章&quot;">​</a></h2><p>夫佳兵者不祥之器，物或恶之，故有道者不处。君子居则贵左，用兵则贵右。兵者不祥之器，非君子之器，不得已而用之，恬淡为上。胜而不美，而美之者，是乐杀人。夫乐杀人者，则不可得志於天下矣。吉事尚左，凶事尚右。偏将军居左，上将军居右。言以丧礼处之。杀人之众，以悲哀泣之，战胜以丧礼处之。</p><h2 id="第-32-章" tabindex="-1">第 32 章 <a class="header-anchor" href="#第-32-章" aria-label="Permalink to &quot;第 32 章&quot;">​</a></h2><p>道常无名。朴虽小天下莫能臣也。侯王若能守之，万物将自宾。天地相合以降甘露，民莫之令而自均。始制有名，名亦既有，夫亦将知止，知止可以不殆。譬道之在天下，犹川谷之於江海。</p><h2 id="第-33-章" tabindex="-1">第 33 章 <a class="header-anchor" href="#第-33-章" aria-label="Permalink to &quot;第 33 章&quot;">​</a></h2><p>知人者智，自知者明。胜人者有力，自胜者强。知足者富。强行者有志。不失其所者久。死而不亡者，寿。</p><h2 id="第-34-章" tabindex="-1">第 34 章 <a class="header-anchor" href="#第-34-章" aria-label="Permalink to &quot;第 34 章&quot;">​</a></h2><p>大道泛兮，其可左右。万物恃之以生而不辞，功成而不名有。衣养万物而不为主，常无欲可名於小。万物归焉，而不为主，可名为大。以其终不自为大，故能成其大。</p><h2 id="第-35-章" tabindex="-1">第 35 章 <a class="header-anchor" href="#第-35-章" aria-label="Permalink to &quot;第 35 章&quot;">​</a></h2><p>执大象天下往。往而不害安平太。乐与饵，过客止。道之出口淡乎其无味。视之不足见。听之不足闻。用之不足既。</p><h2 id="第-36-章" tabindex="-1">第 36 章 <a class="header-anchor" href="#第-36-章" aria-label="Permalink to &quot;第 36 章&quot;">​</a></h2><p>将欲歙之，必固张之。将欲弱之，必固强之。将欲废之，必固兴之。将欲取之，必固与之。是谓微明。柔弱胜刚强。鱼不可脱於渊，国之利器不可以示人。</p><h2 id="第-37-章" tabindex="-1">第 37 章 <a class="header-anchor" href="#第-37-章" aria-label="Permalink to &quot;第 37 章&quot;">​</a></h2><p>道常无为，而无不为。侯王若能守之，万物将自化。化而欲作，吾将镇之以无名之朴。无名之朴，夫亦将无欲。不欲以静，天下将自定。</p><h2 id="第-38-章" tabindex="-1">第 38 章 <a class="header-anchor" href="#第-38-章" aria-label="Permalink to &quot;第 38 章&quot;">​</a></h2><p>上德不德是以有德。下德不失德是以无德。上德无为而无以为。下德无为而有以为。上仁为之而无以为。上义为之而有以为。上礼为之而莫之以应，则攘臂而扔之。故失道而後德。失德而後仁。失仁而後义。失义而後礼。夫礼者忠信之薄而乱之首。前识者，道之华而愚之始。是以大丈夫，处其厚不居其薄。处其实，不居其华。故去彼取此。</p><h2 id="第-39-章" tabindex="-1">第 39 章 <a class="header-anchor" href="#第-39-章" aria-label="Permalink to &quot;第 39 章&quot;">​</a></h2><p>昔之得一者。天得一以清。地得一以宁。神得一以灵。谷得一以盈。万物得一以生。侯王得一以为天下贞。其致之。天无以清将恐裂。地无以宁将恐废。神无以灵将恐歇。谷无以盈将恐竭。万物无以生将恐灭。侯王无以贞将恐蹶。故贵以贱为本，高以下为基。是以侯王自称孤、寡、不谷。此非以贱为本邪？非乎。至誉无誉。不欲琭琭如玉，珞珞如石。</p><h2 id="第-40-章" tabindex="-1">第 40 章 <a class="header-anchor" href="#第-40-章" aria-label="Permalink to &quot;第 40 章&quot;">​</a></h2><p>反者道之动。弱者道之用。天下万物生於有，有生於无。</p><h2 id="第-41-章" tabindex="-1">第 41 章 <a class="header-anchor" href="#第-41-章" aria-label="Permalink to &quot;第 41 章&quot;">​</a></h2><p>上士闻道勤而行之。中士闻道若存若亡。下士闻道大笑之。不笑不足以为道。故建言有之。明道若昧。进道若退。夷道若纇。上德若谷。大白若辱。广德若不足。建德若偷。质真若渝。大方无隅。大器晚成。大音希声。大象无形。道隐无名。夫唯道善贷且成。</p><h2 id="第-42-章" tabindex="-1">第 42 章 <a class="header-anchor" href="#第-42-章" aria-label="Permalink to &quot;第 42 章&quot;">​</a></h2><p>道生一。一生二。二生三。三生万物。万物负阴而抱阳，冲气以为和。人之所恶，唯孤、寡不谷，而王公以为称，故物或损之而益，或益之而损。人之所教，我亦教之，强梁者，不得其死。吾将以为教父。</p><h2 id="第-43-章" tabindex="-1">第 43 章 <a class="header-anchor" href="#第-43-章" aria-label="Permalink to &quot;第 43 章&quot;">​</a></h2><p>天下之至柔，驰骋天下之至坚。无有入无间，吾是以知无为之有益。不言之教，无为之益天下希及之。</p><h2 id="第-44-章" tabindex="-1">第 44 章 <a class="header-anchor" href="#第-44-章" aria-label="Permalink to &quot;第 44 章&quot;">​</a></h2><p>名与身孰亲。身与货孰多。得与亡孰病。是故甚爱必大费。多藏必厚亡。知足不辱。知止不殆。可以长久。</p><h2 id="第-45-章" tabindex="-1">第 45 章 <a class="header-anchor" href="#第-45-章" aria-label="Permalink to &quot;第 45 章&quot;">​</a></h2><p>大成若缺，其用不弊。大盈若冲，其用不穷。大直若屈。大巧若拙。大辩若讷。静胜躁，寒胜热。清静为天下正。</p><h2 id="第-46-章" tabindex="-1">第 46 章 <a class="header-anchor" href="#第-46-章" aria-label="Permalink to &quot;第 46 章&quot;">​</a></h2><p>天下有道，却走马以粪。天下无道，戎马生於郊。祸莫大於不知足。咎莫大於欲得。故知足之足常足矣。</p><h2 id="第-47-章" tabindex="-1">第 47 章 <a class="header-anchor" href="#第-47-章" aria-label="Permalink to &quot;第 47 章&quot;">​</a></h2><p>不出户知天下。不窥牖见天道。其出弥远，其知弥少。是以圣人不行而知。不见而明。不为而成。</p><h2 id="第-48-章" tabindex="-1">第 48 章 <a class="header-anchor" href="#第-48-章" aria-label="Permalink to &quot;第 48 章&quot;">​</a></h2><p>为学日益。为道日损。损之又损，以至於无为。无为而不为。取天下常以无事，及其有事，不足以取天下。</p><h2 id="第-49-章" tabindex="-1">第 49 章 <a class="header-anchor" href="#第-49-章" aria-label="Permalink to &quot;第 49 章&quot;">​</a></h2><p>圣人无常心。以百姓心为心。善者吾善之。不善者吾亦善之，德善。信者吾信之。不信者吾亦信之，德信。圣人在天下，歙歙(xīxī,无所偏执的样子)焉，为天下浑其心。百姓皆注其耳目，圣人皆孩之。</p><h2 id="第-50-章" tabindex="-1">第 50 章 <a class="header-anchor" href="#第-50-章" aria-label="Permalink to &quot;第 50 章&quot;">​</a></h2><p>出生入死。生之徒，十有三。死之徒，十有三。人之生，动之於死地，亦十有三。夫何故？以其生生之厚。盖闻善摄生者，陆行不遇凶虎，入军不被甲兵。凶无所投其角。虎无所用其爪。兵无所容其刃。夫何故？以其无死地。</p><h2 id="第-51-章" tabindex="-1">第 51 章 <a class="header-anchor" href="#第-51-章" aria-label="Permalink to &quot;第 51 章&quot;">​</a></h2><p>道生之，德畜之，物形之，势成之。是以万物莫不尊道，而贵德。道之尊，德之贵，夫莫之命而常自然。故道生之，德畜之。长之育之。亭之毒之。养之覆之。生而不有，为而不恃，长而不宰。是谓玄德。</p><h2 id="第-52-章" tabindex="-1">第 52 章 <a class="header-anchor" href="#第-52-章" aria-label="Permalink to &quot;第 52 章&quot;">​</a></h2><p>天下有始，以为天下母。既得其母，以知其子。既知其子，复守其母，没身不殆。塞其兑，闭其门，终身不勤。开其兑，济其事，终身不救。见其小曰明，守柔曰强。用其光，复归其明，无遗身殃。是为习常。</p><h2 id="第-53-章" tabindex="-1">第 53 章 <a class="header-anchor" href="#第-53-章" aria-label="Permalink to &quot;第 53 章&quot;">​</a></h2><p>使我介然有知，行於大道，唯施是畏。大道甚夷，而人好径。朝甚除，田甚芜，仓甚虚。服文彩，带利剑，厌饮食，财货有馀。是谓盗夸。非道也哉。</p><h2 id="第-54-章" tabindex="-1">第 54 章 <a class="header-anchor" href="#第-54-章" aria-label="Permalink to &quot;第 54 章&quot;">​</a></h2><p>善建者不拔。善抱者不脱。子孙以祭祀不辍。修之於身其德乃真。修之於家其德乃馀。修之於乡其德乃长。修之於邦其德乃丰。修之於天下其德乃普。故以身观身，以家观家，以乡观乡，以邦观邦，以天下观天下。吾何以知天下然哉？以此。</p><h2 id="第-55-章" tabindex="-1">第 55 章 <a class="header-anchor" href="#第-55-章" aria-label="Permalink to &quot;第 55 章&quot;">​</a></h2><p>含德之厚比於赤子。毒虫不螫，猛兽不据，攫鸟不抟。骨弱筋柔而握固。未知牝牡之合而全作，精之至也。终日号而不嗄，和之至也。知和曰常。知常曰明。益生曰祥。心使气曰强。物壮则老。谓之不道，不道早已。</p><h2 id="第-56-章" tabindex="-1">第 56 章 <a class="header-anchor" href="#第-56-章" aria-label="Permalink to &quot;第 56 章&quot;">​</a></h2><p>知者不言。言者不知。挫其锐，解其纷，和其光，同其尘，是谓玄同。故不可得而亲。不可得而疏。不可得而利。不可得而害。不可得而贵。不可得而贱。故为天下贵。</p><h2 id="第-57-章" tabindex="-1">第 57 章 <a class="header-anchor" href="#第-57-章" aria-label="Permalink to &quot;第 57 章&quot;">​</a></h2><p>以正治国，以奇用兵，以无事取天下。吾何以知其然哉？以此。天下多忌讳而民弥贫。民多利器国家滋昏。人多伎巧奇物泫起。法令滋彰盗贼多有。故圣人云我无为而民自化。我好静而民自正。我无事而民自富。我无欲而民自朴。</p><h2 id="第-58-章" tabindex="-1">第 58 章 <a class="header-anchor" href="#第-58-章" aria-label="Permalink to &quot;第 58 章&quot;">​</a></h2><p>其政闷闷，其民淳淳。其政察察，其民缺缺。祸尚福之所倚。福尚祸之所伏。孰知其极，其无正。正复为奇，善复为妖。人之迷其日固久。是以圣人方而不割。廉而不刿。直而不肆。光而不耀。</p><h2 id="第-59-章" tabindex="-1">第 59 章 <a class="header-anchor" href="#第-59-章" aria-label="Permalink to &quot;第 59 章&quot;">​</a></h2><p>治人事天莫若啬。夫唯啬是谓早服。早服谓之重积德。重积德则无不克。无不克则莫知其极。莫知其极可以有国。有国之母可以长久。是谓深根固柢，长生久视之道。</p><h2 id="第-60-章" tabindex="-1">第 60 章 <a class="header-anchor" href="#第-60-章" aria-label="Permalink to &quot;第 60 章&quot;">​</a></h2><p>治大国若烹小鲜。以道莅天下，其迨ㄞ哄非其鬼不神，其神不伤人。非其神不伤人，圣人亦不伤人。夫两不相伤，故德交归焉。</p><h2 id="第-61-章" tabindex="-1">第 61 章 <a class="header-anchor" href="#第-61-章" aria-label="Permalink to &quot;第 61 章&quot;">​</a></h2><p>大国者下流，天下之交。天下之牝。牝常以静胜牡。以静为下。故大国以下小国，则取小国。小国以下大国，则取大国。故或下以取，或下而取。大国不过欲兼畜人。小国不过欲入事人。夫两者各得所欲，大者宜为下。</p><h2 id="第-62-章" tabindex="-1">第 62 章 <a class="header-anchor" href="#第-62-章" aria-label="Permalink to &quot;第 62 章&quot;">​</a></h2><p>道者万物之奥。善人之宝，不善人之所保。美言可以市尊。美行可以加人。人之不善，何弃之有。故立天子、置三公，虽有拱璧以先驷马，不如坐进此道。古之所以贵此道者何。不曰 ∶ 求以得，有罪以免邪？故为天下贵。</p><h2 id="第-63-章" tabindex="-1">第 63 章 <a class="header-anchor" href="#第-63-章" aria-label="Permalink to &quot;第 63 章&quot;">​</a></h2><p>为无为，事无事，味无味。大小多少，报怨以德。图难於其易，为大於其细。天下难事必作於易。天下大事必作於细。是以圣人终不为大，故能成其大。夫轻诺必寡信。多易必多难。是以圣人犹难之，故终无难矣。</p><h2 id="第-64-章" tabindex="-1">第 64 章 <a class="header-anchor" href="#第-64-章" aria-label="Permalink to &quot;第 64 章&quot;">​</a></h2><p>其安易持，其未兆易谋。其脆易泮，其微易散。为之於未有，治之於未乱。合抱之木生於毫末。九层之台起於累土。千里之行始於足下。为者败之，执者失之。是以圣人无为故无败，无执故无失。民之从事常於几成而败之。慎终如始则无败事。是以圣人欲不欲，不贵难得之货。学不学，复众人之所过，以辅万物之自然而不敢为。</p><h2 id="第-65-章" tabindex="-1">第 65 章 <a class="header-anchor" href="#第-65-章" aria-label="Permalink to &quot;第 65 章&quot;">​</a></h2><p>古之善为道者，非以明民，将以愚之。民之难治，以其智多。故以智治国，国之贼。不以智治国，国之福。知此两者，亦稽式。常知稽式，是谓玄德。玄德深矣、远矣！与物反矣。然後乃至大顺。</p><h2 id="第-66-章" tabindex="-1">第 66 章 <a class="header-anchor" href="#第-66-章" aria-label="Permalink to &quot;第 66 章&quot;">​</a></h2><p>江海之所以能为百谷王者，以其善下之，故能为百谷王。是以圣人欲上民，必以言下之。欲先民，必以身後之。是以圣人处上而民不重，处前而民不害。是以天下乐推而不厌。以其不争，故天下莫能与之争。</p><h2 id="第-67-章" tabindex="-1">第 67 章 <a class="header-anchor" href="#第-67-章" aria-label="Permalink to &quot;第 67 章&quot;">​</a></h2><p>天下皆谓我道大似不肖。夫唯大故似不肖。若肖，久矣！其细也夫。我有三宝持而保之 ∶ 一曰慈， 二曰俭，三曰不敢为天下先。慈故能勇，俭故能广，不敢为天下先故能成器长。今舍慈且勇，舍俭且广，舍後且先，死矣！夫慈以战则胜，以守则固。天将救之以慈卫之。</p><h2 id="第-68-章" tabindex="-1">第 68 章 <a class="header-anchor" href="#第-68-章" aria-label="Permalink to &quot;第 68 章&quot;">​</a></h2><p>善为士者不武。善战者不怒。善胜敌者不与。善用人者为之下。是谓不争之德。是谓用人之力。是谓配天之极。</p><h2 id="第-69-章" tabindex="-1">第 69 章 <a class="header-anchor" href="#第-69-章" aria-label="Permalink to &quot;第 69 章&quot;">​</a></h2><p>用兵有言，吾不敢为主而为客。不敢进寸而退尺。是谓行无行。攘无臂。扔无敌。执无兵。祸莫大於轻敌。轻敌几丧吾宝。故抗兵相加哀者胜矣。</p><h2 id="第-70-章" tabindex="-1">第 70 章 <a class="header-anchor" href="#第-70-章" aria-label="Permalink to &quot;第 70 章&quot;">​</a></h2><p>吾言甚易知、甚易行。天下莫能知、莫能行。言有宗、事有君。夫唯无知，是以我不知。知我者希，则我者贵。是以圣被褐怀玉。</p><h2 id="第-71-章" tabindex="-1">第 71 章 <a class="header-anchor" href="#第-71-章" aria-label="Permalink to &quot;第 71 章&quot;">​</a></h2><p>知不知上，不知知病。夫唯病病，是以不病。圣人不病，以其病病。夫唯病病，是以不病。</p><h2 id="第-72-章" tabindex="-1">第 72 章 <a class="header-anchor" href="#第-72-章" aria-label="Permalink to &quot;第 72 章&quot;">​</a></h2><p>民不畏威，则大威至。无狎其所居，无厌其所生。夫唯不厌，是以不厌。是以圣人自知不自见。自爱不自贵。故去彼取此。</p><h2 id="第-73-章" tabindex="-1">第 73 章 <a class="header-anchor" href="#第-73-章" aria-label="Permalink to &quot;第 73 章&quot;">​</a></h2><p>勇於敢则杀。勇於不敢则活。此两者或利或害。天之所恶孰知其故。天之道不争而善胜。不言而善应。不召而自来。繟(chǎn,舒缓)然而善谋。天网恢恢疏而不失。</p><h2 id="第-74-章" tabindex="-1">第 74 章 <a class="header-anchor" href="#第-74-章" aria-label="Permalink to &quot;第 74 章&quot;">​</a></h2><p>民不畏死，奈何以死惧之。若使民常畏死，而为奇者，吾得执而杀之，孰敢。常有司杀者杀。夫代司杀者杀，是谓代大匠斫。夫代大匠斫者，希有不伤其手矣。</p><h2 id="第-75-章" tabindex="-1">第 75 章 <a class="header-anchor" href="#第-75-章" aria-label="Permalink to &quot;第 75 章&quot;">​</a></h2><p>民之饥以其上食税之多，是以饥。民之难治以其上之有为，是以难治。民之轻死以其求生之厚，是以轻死。夫唯无以生为者，是贤於贵生。</p><h2 id="第-76-章" tabindex="-1">第 76 章 <a class="header-anchor" href="#第-76-章" aria-label="Permalink to &quot;第 76 章&quot;">​</a></h2><p>人之生也柔弱，其死也坚强。草木之生也柔脆，其死也枯槁。故坚强者死之徒，柔弱者生之徒。是以兵强则灭，木强则折。强大处下，柔弱处上。</p><h2 id="第-77-章" tabindex="-1">第 77 章 <a class="header-anchor" href="#第-77-章" aria-label="Permalink to &quot;第 77 章&quot;">​</a></h2><p>天之道其犹张弓与。高者抑之，下者举之。有馀者损之，不足者补之。天之道，损有馀而补不足。人之道，则不然，损不足以奉有馀。孰能有馀以奉天下，唯有道者。是以圣人为而不恃，功成而不处。其不欲见贤邪！</p><h2 id="第-78-章" tabindex="-1">第 78 章 <a class="header-anchor" href="#第-78-章" aria-label="Permalink to &quot;第 78 章&quot;">​</a></h2><p>天下莫柔弱於水。而攻坚强者，莫之能胜。以其无以易之。弱之胜强。柔之胜刚。天下莫不知莫能行。是以圣人云，受国之垢是谓社稷主。受国不祥是为天下王。正言若反。</p><h2 id="第-79-章" tabindex="-1">第 79 章 <a class="header-anchor" href="#第-79-章" aria-label="Permalink to &quot;第 79 章&quot;">​</a></h2><p>和大怨必有馀怨，安可以为善。是以圣人执左契，而不责於人。有德司契，无德司彻。天道无亲常与善人。</p><h2 id="第-80-章" tabindex="-1">第 80 章 <a class="header-anchor" href="#第-80-章" aria-label="Permalink to &quot;第 80 章&quot;">​</a></h2><p>小国寡民。使有什伯之器而不用。使民重死而不远徙。虽有舟舆无所乘之。虽有甲兵无所陈之。使民复结绳而用之。甘其食、美其服、安其居、乐其俗。邻国相望，鸡犬之声相闻。民至老死不相往来。</p><h2 id="第-81-章" tabindex="-1">第 81 章 <a class="header-anchor" href="#第-81-章" aria-label="Permalink to &quot;第 81 章&quot;">​</a></h2><p>信言不美。美言不信。善者不辩。辩者不善。知者不博。博者不知。圣人不积。既以为人己愈有。既以与人己愈多。天之道利而不害。圣人之道为而不争。</p></div></div></main><footer class="VPDocFooter" data-v-c00a6515 data-v-05222a47><!--[--><!--]--><div class="edit-info" data-v-05222a47><!----><div class="last-updated" data-v-05222a47><p class="VPLastUpdated" data-v-05222a47 data-v-b72aeabe>最后更新于: <time datetime="2024-11-26T11:52:57.000Z" data-v-b72aeabe></time></p></div></div><nav class="prev-next" aria-labelledby="doc-footer-aria-label" data-v-05222a47><span class="visually-hidden" id="doc-footer-aria-label" data-v-05222a47>Pager</span><div class="pager" data-v-05222a47><!----></div><div class="pager" data-v-05222a47><a class="VPLink link pager-link next" href="/%E7%9B%B8%E5%85%B3%E7%BB%8F%E5%85%B8/%E4%BA%86%E5%87%A1%E5%9B%9B%E8%AE%AD" data-v-05222a47><!--[--><span class="desc" data-v-05222a47>下一篇</span><span class="title" data-v-05222a47>了凡四训</span><!--]--></a></div></nav></footer><!--[--><!--]--></div></div></div><!--[--><!--]--></div></div><!----><!--[--><!--]--></div></div>
    
    
  </body>
</html>