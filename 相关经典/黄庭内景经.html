<!DOCTYPE html>
<html lang="zh-CN" dir="ltr">
  <head>
    <meta charset="utf-8">
    <meta name="viewport" content="width=device-width,initial-scale=1">
    <title>黄庭内景经 | 玄学宝典</title>
    
    <meta name="generator" content="VitePress v1.4.5">
    <link rel="preload stylesheet" href="/assets/style.BGCk_wly.css" as="style">
    <script type="module" src="/assets/chunks/metadata.fe3dc3e7.js"></script>
    <script type="module" src="/assets/app.pJol9lmJ.js"></script>
    <link rel="preload" href="/assets/inter-roman-latin.Di8DUHzh.woff2" as="font" type="font/woff2" crossorigin="">
    <link rel="modulepreload" href="/assets/chunks/theme.BAFBVZFH.js">
    <link rel="modulepreload" href="/assets/chunks/framework.BMFc6z2H.js">
    <link rel="modulepreload" href="/assets/相关经典_黄庭内景经.md.CRrk07rq.lean.js">
    <link rel="icon" href="https://img.viptv.work/viptv/favicon.ico">
    <meta name="msapplication-TileColor" content="#da532c">
    <meta name="theme-color" content="#5f67ee">
    <meta name="author" content="viptv-work">
    <meta name="copyright" content="viptv-work">
    <meta name="robots" content="index, follow">
    <meta name="evisit-after" content="1 day">
    <meta name="format-detection" content="telephone=no">
    <meta name="description" content="中华传统五术书籍传世经典著作">
    <meta name="og:type" content="website">
    <meta name="og:locale" content="zh-CN">
    <meta name="og:site_name" content="玄学宝典">
    <meta name="og:image" content="https://img.viptv.work/viptv/logo.svg">
    <meta name="og:description" content="中华传统五术书籍传世经典著作">
    <meta name="twitter:card" content="summary_large_image">
    <meta name="twitter:site" content="@viptv_work">
    <meta name="twitter:title" content="玄学宝典">
    <meta name="twitter:description" content="中华传统五术书籍传世经典著作">
    <meta name="twitter:image" content="https://img.viptv.work/viptv/logo.svg">
    <script id="check-dark-mode">(()=>{const e=localStorage.getItem("vitepress-theme-appearance")||"auto",a=window.matchMedia("(prefers-color-scheme: dark)").matches;(!e||e==="auto"?a:e==="dark")&&document.documentElement.classList.add("dark")})();</script>
    <script id="check-mac-os">document.documentElement.classList.toggle("mac",/Mac|iPhone|iPod|iPad/i.test(navigator.platform));</script>
  </head>
  <body>
    <div id="app"><div class="Layout" data-v-6e014dc9><!--[--><!--]--><!--[--><span tabindex="-1" data-v-4661d775></span><a href="#VPContent" class="VPSkipLink visually-hidden" data-v-4661d775> Skip to content </a><!--]--><!----><header class="VPNav" data-v-6e014dc9 data-v-974c7dbb><div class="VPNavBar" data-v-974c7dbb data-v-54d7b380><div class="wrapper" data-v-54d7b380><div class="container" data-v-54d7b380><div class="title" data-v-54d7b380><div class="VPNavBarTitle has-sidebar" data-v-54d7b380 data-v-6e372518><a class="title" href="/" data-v-6e372518><!--[--><!--]--><!--[--><img class="VPImage logo" src="https://img.viptv.work/viptv/logo.svg" width="24" height="24" alt data-v-c264d44b><!--]--><span data-v-6e372518>玄学宝典</span><!--[--><!--]--></a></div></div><div class="content" data-v-54d7b380><div class="content-body" data-v-54d7b380><!--[--><!--]--><div class="VPNavBarSearch search" data-v-54d7b380><!----></div><nav aria-labelledby="main-nav-aria-label" class="VPNavBarMenu menu" data-v-54d7b380 data-v-e2f9610b><span id="main-nav-aria-label" class="visually-hidden" data-v-e2f9610b> Main Navigation </span><!--[--><!--[--><a class="VPLink link VPNavBarMenuLink" href="/%E5%B1%B1/%E5%8D%9A%E5%B1%B1%E7%AF%87" tabindex="0" data-v-e2f9610b data-v-d402888c><!--[--><span data-v-d402888c>山</span><!--]--></a><!--]--><!--[--><a class="VPLink link VPNavBarMenuLink" href="/%E5%8C%BB/%E5%85%AB%E6%AE%B5%E9%94%A6" tabindex="0" data-v-e2f9610b data-v-d402888c><!--[--><span data-v-d402888c>医</span><!--]--></a><!--]--><!--[--><a class="VPLink link VPNavBarMenuLink" href="/%E5%91%BD/%E7%94%9F%E8%BE%B0%E5%85%AB%E5%AD%97" tabindex="0" data-v-e2f9610b data-v-d402888c><!--[--><span data-v-d402888c>命</span><!--]--></a><!--]--><!--[--><a class="VPLink link VPNavBarMenuLink" href="/%E7%9B%B8/%E5%86%B0%E9%89%B4" tabindex="0" data-v-e2f9610b data-v-d402888c><!--[--><span data-v-d402888c>相</span><!--]--></a><!--]--><!--[--><a class="VPLink link VPNavBarMenuLink" href="/%E5%8D%9C/%E6%AF%95%E6%B3%95%E8%B5%8B" tabindex="0" data-v-e2f9610b data-v-d402888c><!--[--><span data-v-d402888c>卜</span><!--]--></a><!--]--><!--[--><a class="VPLink link VPNavBarMenuLink" href="/%E7%81%B5%E5%AE%A0/%E5%AE%A0%E7%89%A9%E7%AF%87" tabindex="0" data-v-e2f9610b data-v-d402888c><!--[--><span data-v-d402888c>灵宠</span><!--]--></a><!--]--><!--[--><a class="VPLink link VPNavBarMenuLink active" href="/%E7%9B%B8%E5%85%B3%E7%BB%8F%E5%85%B8/%E9%81%93%E5%BE%B7%E7%BB%8F" tabindex="0" data-v-e2f9610b data-v-d402888c><!--[--><span data-v-d402888c>相关经典</span><!--]--></a><!--]--><!--]--></nav><!----><div class="VPNavBarAppearance appearance" data-v-54d7b380 data-v-5b91c256><button class="VPSwitch VPSwitchAppearance" type="button" role="switch" title aria-checked="false" data-v-5b91c256 data-v-630f8a98 data-v-68393b41><span class="check" data-v-68393b41><span class="icon" data-v-68393b41><!--[--><span class="vpi-sun sun" data-v-630f8a98></span><span class="vpi-moon moon" data-v-630f8a98></span><!--]--></span></span></button></div><div class="VPSocialLinks VPNavBarSocialLinks social-links" data-v-54d7b380 data-v-86c6a782 data-v-42f48e07><!--[--><a class="VPSocialLink no-icon" href="https://github.com/viptv-work" aria-label="Github" target="_blank" rel="noopener" data-v-42f48e07 data-v-424ac5f3><i class="fab fa-github fa-lg" alt="Github"></i></a><a class="VPSocialLink no-icon" href="mailto:viptvx@gmail.com" aria-label="Gmail" target="_blank" rel="noopener" data-v-42f48e07 data-v-424ac5f3><i class="fas fa-envelope fa-lg" alt="Gmail"></i></a><a class="VPSocialLink no-icon" href="https://t.me/viptv.work" aria-label="Telegram" target="_blank" rel="noopener" data-v-42f48e07 data-v-424ac5f3><i class="fab fa-telegram fa-lg" alt="Telegram"></i></a><a class="VPSocialLink no-icon" href="https://www.viptv.work/about/donate.html" aria-label="VIPTV Sponsors" target="_blank" rel="noopener" data-v-42f48e07 data-v-424ac5f3><i class="fas fa-heart fa-lg" style="color: #EA4AAA;" alt="Github Sponsors"></i></a><!--]--></div><div class="VPFlyout VPNavBarExtra extra" data-v-54d7b380 data-v-6c33ad35 data-v-73df2ee7><button type="button" class="button" aria-haspopup="true" aria-expanded="false" aria-label="extra navigation" data-v-73df2ee7><span class="vpi-more-horizontal icon" data-v-73df2ee7></span></button><div class="menu" data-v-73df2ee7><div class="VPMenu" data-v-73df2ee7 data-v-497853dc><!----><!--[--><!--[--><!----><div class="group" data-v-6c33ad35><div class="item appearance" data-v-6c33ad35><p class="label" data-v-6c33ad35>主题模式</p><div class="appearance-action" data-v-6c33ad35><button class="VPSwitch VPSwitchAppearance" type="button" role="switch" title aria-checked="false" data-v-6c33ad35 data-v-630f8a98 data-v-68393b41><span class="check" data-v-68393b41><span class="icon" data-v-68393b41><!--[--><span class="vpi-sun sun" data-v-630f8a98></span><span class="vpi-moon moon" data-v-630f8a98></span><!--]--></span></span></button></div></div></div><div class="group" data-v-6c33ad35><div class="item social-links" data-v-6c33ad35><div class="VPSocialLinks social-links-list" data-v-6c33ad35 data-v-42f48e07><!--[--><a class="VPSocialLink no-icon" href="https://github.com/viptv-work" aria-label="Github" target="_blank" rel="noopener" data-v-42f48e07 data-v-424ac5f3><i class="fab fa-github fa-lg" alt="Github"></i></a><a class="VPSocialLink no-icon" href="mailto:viptvx@gmail.com" aria-label="Gmail" target="_blank" rel="noopener" data-v-42f48e07 data-v-424ac5f3><i class="fas fa-envelope fa-lg" alt="Gmail"></i></a><a class="VPSocialLink no-icon" href="https://t.me/viptv.work" aria-label="Telegram" target="_blank" rel="noopener" data-v-42f48e07 data-v-424ac5f3><i class="fab fa-telegram fa-lg" alt="Telegram"></i></a><a class="VPSocialLink no-icon" href="https://www.viptv.work/about/donate.html" aria-label="VIPTV Sponsors" target="_blank" rel="noopener" data-v-42f48e07 data-v-424ac5f3><i class="fas fa-heart fa-lg" style="color: #EA4AAA;" alt="Github Sponsors"></i></a><!--]--></div></div></div><!--]--><!--]--></div></div></div><!--[--><!--]--><button type="button" class="VPNavBarHamburger hamburger" aria-label="mobile navigation" aria-expanded="false" aria-controls="VPNavScreen" data-v-54d7b380 data-v-1750b536><span class="container" data-v-1750b536><span class="top" data-v-1750b536></span><span class="middle" data-v-1750b536></span><span class="bottom" data-v-1750b536></span></span></button></div></div></div></div><div class="divider" data-v-54d7b380><div class="divider-line" data-v-54d7b380></div></div></div><!----></header><div class="VPLocalNav has-sidebar empty" data-v-6e014dc9 data-v-6b654ac2><div class="container" data-v-6b654ac2><button class="menu" aria-expanded="false" aria-controls="VPSidebarNav" data-v-6b654ac2><span class="vpi-align-left menu-icon" data-v-6b654ac2></span><span class="menu-text" data-v-6b654ac2>文章</span></button><div class="VPLocalNavOutlineDropdown" style="--vp-vh:0px;" data-v-6b654ac2 data-v-41b3d61b><button data-v-41b3d61b>返回顶部</button><!----></div></div></div><aside class="VPSidebar" data-v-6e014dc9 data-v-f6d3cf53><div class="curtain" data-v-f6d3cf53></div><nav class="nav" id="VPSidebarNav" aria-labelledby="sidebar-aria-label" tabindex="-1" data-v-f6d3cf53><span class="visually-hidden" id="sidebar-aria-label" data-v-f6d3cf53> Sidebar Navigation </span><!--[--><!--]--><!--[--><div class="no-transition group" data-v-0b24a3aa><section class="VPSidebarItem level-0 has-active" data-v-0b24a3aa data-v-a8ec5e6f><!----><div class="items" data-v-a8ec5e6f><!--[--><div class="VPSidebarItem level-1 is-link" data-v-a8ec5e6f data-v-a8ec5e6f><div class="item" data-v-a8ec5e6f><div class="indicator" data-v-a8ec5e6f></div><a class="VPLink link link" href="/%E7%9B%B8%E5%85%B3%E7%BB%8F%E5%85%B8/%E9%81%93%E5%BE%B7%E7%BB%8F" data-v-a8ec5e6f><!--[--><p class="text" data-v-a8ec5e6f>道德经</p><!--]--></a><!----></div><!----></div><div class="VPSidebarItem level-1 is-link" data-v-a8ec5e6f data-v-a8ec5e6f><div class="item" data-v-a8ec5e6f><div class="indicator" data-v-a8ec5e6f></div><a class="VPLink link link" href="/%E7%9B%B8%E5%85%B3%E7%BB%8F%E5%85%B8/%E4%BA%86%E5%87%A1%E5%9B%9B%E8%AE%AD" data-v-a8ec5e6f><!--[--><p class="text" data-v-a8ec5e6f>了凡四训</p><!--]--></a><!----></div><!----></div><div class="VPSidebarItem level-1 is-link" data-v-a8ec5e6f data-v-a8ec5e6f><div class="item" data-v-a8ec5e6f><div class="indicator" data-v-a8ec5e6f></div><a class="VPLink link link" href="/%E7%9B%B8%E5%85%B3%E7%BB%8F%E5%85%B8/%E5%91%A8%E6%98%93%E5%85%AD%E5%8D%81%E5%9B%9B%E5%8D%A6" data-v-a8ec5e6f><!--[--><p class="text" data-v-a8ec5e6f>周易六十四卦</p><!--]--></a><!----></div><!----></div><div class="VPSidebarItem level-1 is-link" data-v-a8ec5e6f data-v-a8ec5e6f><div class="item" data-v-a8ec5e6f><div class="indicator" data-v-a8ec5e6f></div><a class="VPLink link link" href="/%E7%9B%B8%E5%85%B3%E7%BB%8F%E5%85%B8/%E4%B8%89%E5%AD%97%E7%BB%8F" data-v-a8ec5e6f><!--[--><p class="text" data-v-a8ec5e6f>三字经</p><!--]--></a><!----></div><!----></div><div class="VPSidebarItem level-1 is-link" data-v-a8ec5e6f data-v-a8ec5e6f><div class="item" data-v-a8ec5e6f><div class="indicator" data-v-a8ec5e6f></div><a class="VPLink link link" href="/%E7%9B%B8%E5%85%B3%E7%BB%8F%E5%85%B8/%E5%A4%AA%E4%B8%8A%E6%B8%85%E9%9D%99%E7%BB%8F" data-v-a8ec5e6f><!--[--><p class="text" data-v-a8ec5e6f>太上清静经</p><!--]--></a><!----></div><!----></div><div class="VPSidebarItem level-1 is-link" data-v-a8ec5e6f data-v-a8ec5e6f><div class="item" data-v-a8ec5e6f><div class="indicator" data-v-a8ec5e6f></div><a class="VPLink link link" href="/%E7%9B%B8%E5%85%B3%E7%BB%8F%E5%85%B8/%E9%81%93%E6%95%99%E5%85%AB%E5%A4%A7%E7%A5%9E%E5%92%92" data-v-a8ec5e6f><!--[--><p class="text" data-v-a8ec5e6f>道教八大神咒</p><!--]--></a><!----></div><!----></div><div class="VPSidebarItem level-1 is-link" data-v-a8ec5e6f data-v-a8ec5e6f><div class="item" data-v-a8ec5e6f><div class="indicator" data-v-a8ec5e6f></div><a class="VPLink link link" href="/%E7%9B%B8%E5%85%B3%E7%BB%8F%E5%85%B8/%E6%B7%AE%E5%8D%97%E5%AD%90" data-v-a8ec5e6f><!--[--><p class="text" data-v-a8ec5e6f>淮南子</p><!--]--></a><!----></div><!----></div><div class="VPSidebarItem level-1 is-link" data-v-a8ec5e6f data-v-a8ec5e6f><div class="item" data-v-a8ec5e6f><div class="indicator" data-v-a8ec5e6f></div><a class="VPLink link link" href="/%E7%9B%B8%E5%85%B3%E7%BB%8F%E5%85%B8/%E9%BB%84%E5%BA%AD%E5%86%85%E6%99%AF%E7%BB%8F" data-v-a8ec5e6f><!--[--><p class="text" data-v-a8ec5e6f>黄庭内景经</p><!--]--></a><!----></div><!----></div><div class="VPSidebarItem level-1 is-link" data-v-a8ec5e6f data-v-a8ec5e6f><div class="item" data-v-a8ec5e6f><div class="indicator" data-v-a8ec5e6f></div><a class="VPLink link link" href="/%E7%9B%B8%E5%85%B3%E7%BB%8F%E5%85%B8/%E9%BB%84%E5%BA%AD%E5%A4%96%E6%99%AF%E7%BB%8F" data-v-a8ec5e6f><!--[--><p class="text" data-v-a8ec5e6f>黄庭外景经</p><!--]--></a><!----></div><!----></div><div class="VPSidebarItem level-1 is-link" data-v-a8ec5e6f data-v-a8ec5e6f><div class="item" data-v-a8ec5e6f><div class="indicator" data-v-a8ec5e6f></div><a class="VPLink link link" href="/%E7%9B%B8%E5%85%B3%E7%BB%8F%E5%85%B8/%E5%A4%AA%E4%B8%8A%E7%9A%87%E5%BA%AD%E4%B8%AD%E6%99%AF%E7%BB%8F" data-v-a8ec5e6f><!--[--><p class="text" data-v-a8ec5e6f>太上皇庭中景经</p><!--]--></a><!----></div><!----></div><div class="VPSidebarItem level-1 is-link" data-v-a8ec5e6f data-v-a8ec5e6f><div class="item" data-v-a8ec5e6f><div class="indicator" data-v-a8ec5e6f></div><a class="VPLink link link" href="/%E7%9B%B8%E5%85%B3%E7%BB%8F%E5%85%B8/%E4%B8%8B%E6%B8%85%E5%AE%AB" data-v-a8ec5e6f><!--[--><p class="text" data-v-a8ec5e6f>下清宫</p><!--]--></a><!----></div><!----></div><!--]--></div></section></div><!--]--><!--[--><!--]--></nav></aside><div class="VPContent has-sidebar" id="VPContent" data-v-6e014dc9 data-v-f04ace0d><div class="VPDoc has-sidebar has-aside" data-v-f04ace0d data-v-da2ef656><!--[--><!--]--><div class="container" data-v-da2ef656><div class="aside" data-v-da2ef656><div class="aside-curtain" data-v-da2ef656></div><div class="aside-container" data-v-da2ef656><div class="aside-content" data-v-da2ef656><div class="VPDocAside" data-v-da2ef656 data-v-4ca9009b><!--[--><!--]--><!--[--><!--[--><!--[--><!--[--><div class="share-link-container" data-v-22bfbc74><button class="share-link-button" data-v-22bfbc74><span data-v-22bfbc74><i class="fas fa-share-alt" data-v-22bfbc74></i> 分享此页面</span></button></div><!--]--><!--]--><!--]--><!--]--><nav aria-labelledby="doc-outline-aria-label" class="VPDocAsideOutline" data-v-4ca9009b data-v-dcd19c30><div class="content" data-v-dcd19c30><div class="outline-marker" data-v-dcd19c30></div><div aria-level="2" class="outline-title" id="doc-outline-aria-label" role="heading" data-v-dcd19c30>本页目录</div><ul class="VPDocOutlineItem root" data-v-dcd19c30 data-v-a2fa8248><!--[--><!--]--></ul></div></nav><!--[--><!--]--><div class="spacer" data-v-4ca9009b></div><!--[--><!--]--><!----><!--[--><!--]--><!--[--><!--]--></div></div></div></div><div class="content" data-v-da2ef656><div class="content-container" data-v-da2ef656><!--[--><!--]--><main class="main" data-v-da2ef656><div style="position:relative;" class="vp-doc _%E7%9B%B8%E5%85%B3%E7%BB%8F%E5%85%B8_%E9%BB%84%E5%BA%AD%E5%86%85%E6%99%AF%E7%BB%8F" data-v-da2ef656><div><h2 id="上清章第一" tabindex="-1">上清章第一 <a class="header-anchor" href="#上清章第一" aria-label="Permalink to &quot;上清章第一&quot;">​</a></h2><p>上清紫霞虚皇前，太上大道玉晨君。闲居蕊珠作七言，散化五形变万神。</p><p>是为黄庭曰内篇，琴心三叠舞胎仙。九气映明出霄间，神盖童子生紫烟。</p><p>是曰玉书可精研，咏之万过昇三天。千灾以消百病痊，不惮虎狼之凶残，</p><p>亦以却老年永延。</p><h2 id="上有章第二" tabindex="-1">上有章第二 <a class="header-anchor" href="#上有章第二" aria-label="Permalink to &quot;上有章第二&quot;">​</a></h2><p>上有魂灵下关元，左为少阳右太阴。后有密户前生门。出日入月呼吸存。</p><p>四气所合列宿分，紫烟上下三素云。灌溉五华植灵根，七液洞流冲庐间。</p><p>回紫抱黄入丹田，幽室内明照阳明。</p><h2 id="口为章第三" tabindex="-1">口为章第三 <a class="header-anchor" href="#口为章第三" aria-label="Permalink to &quot;口为章第三&quot;">​</a></h2><p>口为玉池太和官。漱咽灵液灾不干。体生光华气香兰，却灭百邪玉炼颜。</p><p>审能修之登广寒。昼夜不寐乃成真，雷鸣电激神泯泯。</p><h2 id="黄庭章第四" tabindex="-1">黄庭章第四 <a class="header-anchor" href="#黄庭章第四" aria-label="Permalink to &quot;黄庭章第四&quot;">​</a></h2><p>黄庭内人服锦衣，紫华飞裙云气罗。丹青绿条翠灵柯。七蕤玉籥闭两扉，</p><p>重扇金关密枢机。玄泉幽关高崔巍，三田之中精气微。娇女窈窕翳霄晖，</p><p>重堂焕焕明八威。天庭地关列斧斤，灵台盘固永不衰。</p><h2 id="中池章第五" tabindex="-1">中池章第五 <a class="header-anchor" href="#中池章第五" aria-label="Permalink to &quot;中池章第五&quot;">​</a></h2><p>中池内神服赤珠，丹锦云袍带虎符。横津三寸灵所居，隐芝翳郁自相扶。</p><h2 id="天中章第六" tabindex="-1">天中章第六 <a class="header-anchor" href="#天中章第六" aria-label="Permalink to &quot;天中章第六&quot;">​</a></h2><p>天中之岳精谨修，云宅既清玉帝游。通利道路无终休，眉号华盖覆明珠。</p><p>九幽日月洞空无，宅中有真常衣丹。审能见之无疾患，赤珠灵裙华茜粲。</p><p>舌下玄膺生死岸，出青入玄二气焕，子若遇之昇天汉。</p><h2 id="至道章第七" tabindex="-1">至道章第七 <a class="header-anchor" href="#至道章第七" aria-label="Permalink to &quot;至道章第七&quot;">​</a></h2><p>至道不烦决存真，泥丸百节皆有神。发神苍华字太元，脑神精根字泥丸，</p><p>眼神明上字英玄，鼻神玉垄字灵坚，耳神空闲字幽田，舌神通命字正伦，</p><p>齿神崿锋字罗千。一面之神宗泥丸，泥丸九真皆有房。方圆一寸处此中，</p><p>同服紫衣飞罗裳。但思一部寿无穷，非各别住俱脑中。列位次坐向外方。</p><p>所存在心自相当。</p><h2 id="心神章第八" tabindex="-1">心神章第八 <a class="header-anchor" href="#心神章第八" aria-label="Permalink to &quot;心神章第八&quot;">​</a></h2><p>心神丹元字守灵，肺神皓华字虚成。肝神龙烟字含明，翳郁导烟主浊清。</p><p>肾神玄冥字育婴，脾神常在字魂停。胆神龙曜字威明。六腑五藏神体精，</p><p>皆在心内运天经。昼夜存之自长生。</p><h2 id="肺部章第九" tabindex="-1">肺部章第九 <a class="header-anchor" href="#肺部章第九" aria-label="Permalink to &quot;肺部章第九&quot;">​</a></h2><p>肺部之宫似华盖，下有童子坐玉阙。七元之子主调气，外应中岳鼻齐位。</p><p>素锦衣裳黄云带，喘息呼吸体不快。急存白元和六气，神仙久视无灾害。</p><p>用之不已形不滞。</p><h2 id="心部章第十" tabindex="-1">心部章第十 <a class="header-anchor" href="#心部章第十" aria-label="Permalink to &quot;心部章第十&quot;">​</a></h2><p>心部之宫莲含华，下有童子丹元家。主适寒热荣卫和，丹锦飞裳披玉罗。</p><p>金铃朱带坐婆娑，调血理命身不枯，外应口舌吐五华。临绝呼之亦登苏，</p><p>久久行之飞太霞。</p><h2 id="肝部章第十一" tabindex="-1">肝部章第十一 <a class="header-anchor" href="#肝部章第十一" aria-label="Permalink to &quot;肝部章第十一&quot;">​</a></h2><p>肝部之中翠重里，下有青童神公子。主诸关键聪明始，青锦披裳佩玉铃。</p><p>和制魂魄津液平，外应眼目日月清。百痾不锺存无英, 同用七日自充盈。</p><p>垂绝念神死复生，摄魂还魄永无倾。</p><h2 id="肾部章第十二" tabindex="-1">肾部章第十二 <a class="header-anchor" href="#肾部章第十二" aria-label="Permalink to &quot;肾部章第十二&quot;">​</a></h2><p>肾部之宫玄阙圆，中有童子冥上玄。主诸六府九液源，外应两耳百液津。</p><p>苍锦云衣舞龙幡，上致明霞日月烟。百病千灾急当存，两部水王对生门，</p><p>使人长生升九天。</p><h2 id="脾部章第十三" tabindex="-1">脾部章第十三 <a class="header-anchor" href="#脾部章第十三" aria-label="Permalink to &quot;脾部章第十三&quot;">​</a></h2><p>脾部之宫属戊已，中有明童黄裳里。消谷散气摄牙齿，是为太仓两明童。</p><p>坐在金台城九重，方圆一寸命门中。主调百谷五味香，辟却虚羸无病伤。</p><p>外应尺宅气色芳，光华所生以表明。黄锦玉衣带虎章，注念三老子轻翔，</p><p>长生高仙远死殃。</p><h2 id="胆部章第十四" tabindex="-1">胆部章第十四 <a class="header-anchor" href="#胆部章第十四" aria-label="Permalink to &quot;胆部章第十四&quot;">​</a></h2><p>胆部之宫六府精，中有童子曜威明。雷电八震扬玉旌，龙旗横天掷火铃。</p><p>主诸气力摄虎兵，外应眼童鼻柱间。脑发相扶亦俱鲜，九色锦衣绿华裙。</p><p>佩金带玉龙虎文，能存威明乘庆云，役使万神朝三元。</p><h2 id="脾长章第十五" tabindex="-1">脾长章第十五 <a class="header-anchor" href="#脾长章第十五" aria-label="Permalink to &quot;脾长章第十五&quot;">​</a></h2><p>脾长一尺掩太仓，中部老君治明堂。厥字灵元名混康，治人百病消谷粮。</p><p>黄衣紫带龙虎章，长精益命赖君王。三呼我名神自通，三老同坐各有朋。</p><p>或精或胎别执方，桃孩合延生华芒。男女回九有桃康，道父道母对相望。</p><p>师父师母丹玄乡，可用存思登虚空。殊途一会归要终，关塞三关握固停。</p><p>含漱金醴吞玉英。遂至不饥三虫亡。心意常和致欣昌，五岳之云气彭亨。</p><p>保灌玉庐以自偿，五形完坚无灾殃。</p><h2 id="上睹章第十六" tabindex="-1">上睹章第十六 <a class="header-anchor" href="#上睹章第十六" aria-label="Permalink to &quot;上睹章第十六&quot;">​</a></h2><p>上睹三元如连珠，落落明景照九隅。五灵夜烛焕八区，子存内皇与我游。</p><p>身披凤衣衔虎符，一至不久升虚无。方寸之中念深藏，不方不圆闭牖窗。</p><p>三神还精老方壮，魂魄内守不争竞。神生腹中衔玉当，灵注幽阙那得丧。</p><p>琳条万寻可荫仗，三魂自宁帝书命。</p><h2 id="灵台章第十七" tabindex="-1">灵台章第十七 <a class="header-anchor" href="#灵台章第十七" aria-label="Permalink to &quot;灵台章第十七&quot;">​</a></h2><p>灵台郁蔼望黄野，三寸异室有上下。间关营卫高玄受，洞房紫极灵门户。</p><p>是昔太上告我者，左神公子发神语。右有白元并立处，明堂金匮玉房间。</p><p>上清真人当吾前，黄裳子丹气频烦。借问何在两眉端，内侠日月列宿陈，</p><p>七曜九元冠生门。</p><h2 id="三关章第十八" tabindex="-1">三关章第十八 <a class="header-anchor" href="#三关章第十八" aria-label="Permalink to &quot;三关章第十八&quot;">​</a></h2><p>三关之中精气深，九微之内幽且阴。口为心关精神机，足为地关生命棐，</p><p>手为人关把盛衰。</p><h2 id="若得章第十九" tabindex="-1">若得章第十九 <a class="header-anchor" href="#若得章第十九" aria-label="Permalink to &quot;若得章第十九&quot;">​</a></h2><p>若得三宫存玄丹，太一流珠安昆仑。重重楼阁十二环，自高自下皆真人。</p><p>玉堂绛宇尽玄宫，璇玑玉衡色兰玕。瞻望童子坐盘桓，问谁家子在我身。</p><p>此人何去入泥丸，千千百百自相连。一一十十似重山，云仪玉华侠耳门。</p><p>赤帝黄老与己魂，三真扶胥共房津。五斗焕明是七元，日月飞行六合间。</p><p>帝乡天中地户端，面部魂神皆相存。</p><h2 id="呼吸章第二十" tabindex="-1">呼吸章第二十 <a class="header-anchor" href="#呼吸章第二十" aria-label="Permalink to &quot;呼吸章第二十&quot;">​</a></h2><p>呼吸元气以求仙，仙公公子已在前。朱鸟吐缩白石源，结精育胞化生身。</p><p>留胎止精可长生，三气右回九道明。正一含华乃充盈，遥望一心如罗星。</p><p>金室之下可不倾，延我白首反孩婴。</p><h2 id="琼室章第二十一" tabindex="-1">琼室章第二十一 <a class="header-anchor" href="#琼室章第二十一" aria-label="Permalink to &quot;琼室章第二十一&quot;">​</a></h2><p>琼室之中八素集，泥丸夫人当中立。长谷玄乡绕郊邑，六龙散飞难分别。</p><p>长生至慎房中急，何为死作令神泣。忽之祸乡三灵殁，但当吸气录子精。</p><p>寸田尺宅可治生，若当决海百渎倾。叶去树枯失青青，气亡液漏非己形。</p><p>专闭御景乃长宁，保我泥丸三奇灵。恬淡闭视内自明，物物不干泰而平。</p><p>悫矣匪事老复丁，思咏玉书入上清。</p><h2 id="常念章第二十二" tabindex="-1">常念章第二十二 <a class="header-anchor" href="#常念章第二十二" aria-label="Permalink to &quot;常念章第二十二&quot;">​</a></h2><p>常念三房相通达，洞得视见无内外。存漱五牙不饥渴，神华执巾六丁谒。</p><p>急守精室勿妄泄，闭而宝之可长活。起自形中初不阔，三官近在易隐括。</p><p>虚无寂寂空中素，使形如是不当污。九室正虚神明舍，存思百念视节度。</p><p>六府修治勿令故，行自翱翔入天路。</p><h2 id="治生章第二十三" tabindex="-1">治生章第二十三 <a class="header-anchor" href="#治生章第二十三" aria-label="Permalink to &quot;治生章第二十三&quot;">​</a></h2><p>治生之道了不烦，但修洞玄与玉篇。兼行形中八景神，二十四真出自然。</p><p>高拱无为魂魄安，清净神见与我言。安在紫房帏幕间，立坐室外三五玄。</p><p>烧香接手玉华前，共入太室璇玑门。高研恬淡道之园，内视密盼尽睹真。</p><p>真人在己莫问邻，何处远索求因缘。</p><h2 id="隐影章第二十四" tabindex="-1">隐影章第二十四 <a class="header-anchor" href="#隐影章第二十四" aria-label="Permalink to &quot;隐影章第二十四&quot;">​</a></h2><p>隐形灭形与世殊，含气养精口如朱。带执性命守虚无，名入上清死录除，</p><p>三神之乐由隐居。倏欻游遨无遗忧，羽服一整八风驱。控驾三素乘晨霞，</p><p>金辇正立从玉舆。何不登山诵我书，郁郁窈窕真人墟。入山何难故踌躇，</p><p>人间纷纷臭帤如。</p><h2 id="五行章第二十五" tabindex="-1">五行章第二十五 <a class="header-anchor" href="#五行章第二十五" aria-label="Permalink to &quot;五行章第二十五&quot;">​</a></h2><p>五行相推反归一，三五合气九九节。可用隐地回八术，伏牛幽阙罗品列。</p><p>三明出华生死际，洞房灵象斗日月。父曰泥丸母雌一，二光焕照入子室。</p><p>能存玄真万事毕，一身精神不可失。</p><h2 id="高奔章第二十六" tabindex="-1">高奔章第二十六 <a class="header-anchor" href="#高奔章第二十六" aria-label="Permalink to &quot;高奔章第二十六&quot;">​</a></h2><p>高奔日月吾上道，郁仪结璘善相保。乃见玉清虚无老，可以回颜填血脑。</p><p>口衔灵芒携五皇，腰带虎箓佩金珰，驾欻接生宴东蒙。</p><h2 id="玄元章第二十七" tabindex="-1">玄元章第二十七 <a class="header-anchor" href="#玄元章第二十七" aria-label="Permalink to &quot;玄元章第二十七&quot;">​</a></h2><p>玄元上一魂魄炼，一之为物叵卒见。须得至真始顾盼，至忌死气诸秽贱。</p><p>六神合集虚中宴，结珠固精养神根。玉{?氏}金籥常完坚，闭口屈舌食胎津，</p><p>使我遂炼获飞仙。</p><h2 id="仙人章第二十八" tabindex="-1">仙人章第二十八 <a class="header-anchor" href="#仙人章第二十八" aria-label="Permalink to &quot;仙人章第二十八&quot;">​</a></h2><p>仙人道士非有神，积精累气以为真。黄童妙音难可闻，玉书绛简赤丹文。</p><p>字曰真人巾金巾，负甲持符开七门。火兵符图备灵关，前昂后卑高下陈。</p><p>执剑百丈舞锦幡，十绝盘空扇纷纭。火铃冠霄队落烟，安在黄阙两眉间，</p><p>此非枝叶实是根。</p><h2 id="紫清章第二十九" tabindex="-1">紫清章第二十九 <a class="header-anchor" href="#紫清章第二十九" aria-label="Permalink to &quot;紫清章第二十九&quot;">​</a></h2><p>紫清上皇太道君，太玄太和侠侍端。化生万物使我仙，飞升十天驾玉轮。</p><p>昼夜七日思勿眠，子能行此可长存。积功成炼非自然，是由精诚亦由专。</p><p>内守坚固真之真，虚中恬淡自致神。</p><h2 id="百谷章第三十" tabindex="-1">百谷章第三十 <a class="header-anchor" href="#百谷章第三十" aria-label="Permalink to &quot;百谷章第三十&quot;">​</a></h2><p>百谷之实土地精，五味外美邪魔腥。臭乱神明胎气零，那从反老得还婴。</p><p>三魂忽忽魄糜倾，何不食气太和精，故能不死入黄宁。</p><h2 id="心典章第三十一" tabindex="-1">心典章第三十一 <a class="header-anchor" href="#心典章第三十一" aria-label="Permalink to &quot;心典章第三十一&quot;">​</a></h2><p>心典一体五藏王，动静念之道德行。清洁喜气自明光，坐起吾俱共栋梁。</p><p>昼日曜景暮闭藏，通利华精调阴阳。</p><h2 id="经历章第三十二" tabindex="-1">经历章第三十二 <a class="header-anchor" href="#经历章第三十二" aria-label="Permalink to &quot;经历章第三十二&quot;">​</a></h2><p>经历六合隐卯酉，两肾之神主延寿。转降适斗藏初九，知雄守雌可无老，</p><p>知白见黑急坐守。</p><h2 id="肝气章第三十三" tabindex="-1">肝气章第三十三 <a class="header-anchor" href="#肝气章第三十三" aria-label="Permalink to &quot;肝气章第三十三&quot;">​</a></h2><p>肝气郁勃清且长，罗列六府生三光。心精意专内不倾，上合三焦下玉浆。</p><p>玄液云行去臭香，治荡发齿炼五方。取津玄膺入明堂，下溉喉咙神明通。</p><p>坐侍华盖游贵京，飘飖三帝席清凉。五色云气纷青葱，闭目内眄自相望。</p><p>使心诸神还相崇，七玄英华开命门。通利天道存玄根，百二十年犹可还。</p><p>过此守道诚独难，唯待九转八琼丹。要复精思存七元，日月之华救老残，</p><p>肝气周流络无端。</p><h2 id="肺之章第三十四" tabindex="-1">肺之章第三十四 <a class="header-anchor" href="#肺之章第三十四" aria-label="Permalink to &quot;肺之章第三十四&quot;">​</a></h2><p>肺之为气三焦起，视听幽冥候童子。调理五华精发齿，二十六咽玉池里。</p><p>开通百脉血液始，颜色生光金玉泽。齿坚发黑不知白，存此真神勿落落。</p><p>当忆此宫有座席，众神合会转相索。</p><h2 id="隐藏章第三十五" tabindex="-1">隐藏章第三十五 <a class="header-anchor" href="#隐藏章第三十五" aria-label="Permalink to &quot;隐藏章第三十五&quot;">​</a></h2><p>隐藏羽盖看天舍，朝拜太阳乐相呼。明神八威正辟邪，脾神还归是胃家。</p><p>耽养灵根不复枯，闭塞命门保玉都。万神方胙寿有馀，是谓脾建在中宫。</p><p>五藏六府神明主，上合天门入明堂。守雌存雄顶三光，外方内圆神在中。</p><p>通利血脉五藏丰，骨青筋赤髓如霜。脾救七窍去不祥，日月列布设阴阳。</p><p>两神相会化玉英，淡然无味天人粮。子丹进馔肴正黄，乃曰琅膏及玉霜。</p><p>太上隐环八素琼，溉益八液肾受精。伏于太阴见我形，扬风三玄出始青。</p><p>恍惚之间至清灵，坐於飙台见赤生。逸域熙真养华荣，内盼沉默炼五形。</p><p>三气徘徊得神明，隐龙遁芝云琅英。可以充饥使万灵，上盖玄玄下虎章。</p><h2 id="沐浴章第三十六" tabindex="-1">沐浴章第三十六 <a class="header-anchor" href="#沐浴章第三十六" aria-label="Permalink to &quot;沐浴章第三十六&quot;">​</a></h2><p>沐浴盛洁弃肥薰，入室东向诵玉篇。约得万遍义自鲜，散发无欲以长存。</p><p>五味皆至正气还，夷心寂闷勿烦冤。过数已毕体神精，黄华玉女告子情。</p><p>真人既至使六丁，即受隐芝大洞经。十读四拜朝太上。先谒太帝后北向，</p><p>黄庭内经玉书畅。授者曰师受者盟，云锦凤罗金钮缠。以代割发肌肤全，</p><p>携手登山歃液丹。金书玉景乃可宣，传得可授告三官。勿令七祖受冥患，</p><p>太上微言致神仙，不死之道此真文。</p></div></div></main><footer class="VPDocFooter" data-v-da2ef656 data-v-466d90f2><!--[--><!--]--><div class="edit-info" data-v-466d90f2><!----><div class="last-updated" data-v-466d90f2><p class="VPLastUpdated" data-v-466d90f2 data-v-148d3dfd>最后更新于: <time datetime="2024-11-22T01:09:19.000Z" data-v-148d3dfd></time></p></div></div><nav class="prev-next" aria-labelledby="doc-footer-aria-label" data-v-466d90f2><span class="visually-hidden" id="doc-footer-aria-label" data-v-466d90f2>Pager</span><div class="pager" data-v-466d90f2><a class="VPLink link pager-link prev" href="/%E7%9B%B8%E5%85%B3%E7%BB%8F%E5%85%B8/%E6%B7%AE%E5%8D%97%E5%AD%90" data-v-466d90f2><!--[--><span class="desc" data-v-466d90f2>上一篇</span><span class="title" data-v-466d90f2>淮南子</span><!--]--></a></div><div class="pager" data-v-466d90f2><a class="VPLink link pager-link next" href="/%E7%9B%B8%E5%85%B3%E7%BB%8F%E5%85%B8/%E9%BB%84%E5%BA%AD%E5%A4%96%E6%99%AF%E7%BB%8F" data-v-466d90f2><!--[--><span class="desc" data-v-466d90f2>下一篇</span><span class="title" data-v-466d90f2>黄庭外景经</span><!--]--></a></div></nav></footer><!--[--><!--]--></div></div></div><!--[--><!--]--></div></div><!----><!--[--><!--]--></div></div>
    
    
  </body>
</html>